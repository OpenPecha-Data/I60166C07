༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W8LS19156
ImageGroup:
18LS19158
LCCN:
n/a
ISBN:
n/a
Title:
ངེད་ཕ་བུ་ཚོའི་མི་ཚེ།
nged pha bu tsho'i mi tshe/
to-be-supplied
Author:
to-be-supplied
Descriptor:
In/a
Original Publication:
n/a
Place:
n/a
Publisher:
n/a
Date:
n/a
Volume:
1
1
Total Volumes:
TBRC Pages:
12
Introductory Pages:
n/a
Text Pages:
In/a
Scanning Information:
Scanned at Tibetan Buddhist Resource Center, 1430 Massachusetts Ave, 5th Floor
Cambridge, MA 02138.



*། ༼ངེད་ཕ་བུ་ཚོའི་མི །
1ར་འགྲོ་བཀྲ་ཤིས་ཚེ་རྒྱལ་གྱིས་བརྩམས། ག མི་རིགས་དཔེ་སྐྲུན་ཁང་།
༄༅། ། ངེད་ཕ་བུ་ཚོའི་མི་ཚེ།
ཡར་འགྱོ་ཀྲ ཤིས་ཚེ་རྒྱལ་གྱིས་བརྩམས
མི་རིགས་དཔེ་ཅན ཁང་།



2
དེ༄༅། །ངེད་ཕ་བུ་ཚོའི་མི་ཚེ།།
ཡར་འགྲོ་བཀྲ་ཤིས་ཚེ་རྒྱལ་གྱིས་བརྩམས།
མི་རིགས་དཔེ་སྐྲུན་ཁང་།



ངེད་མིང་སྲིང་དྲུག་པོའི་མཚལ་མདོག་གི་ལྟེ་ཕྲག་འཕོས་ཤིང་ཚེ་འདིར་དྲན་པའི་ཡུལ་གྱི་བུ་རམ་མངར་མོར་གྱུར་བའི་ཕ་ཡུལ་འབྲོང་མདའ་སྡེ་པ།
པར་པ་ཆིན་ལིན་གྱིས་མཆོད་རྟེན་དཀར་པོའི་ཟམ་ཆེན་ཐོག་ནས་བླངས་པའི་རྒྱང་ཕྱོགས་ཀྱི་འབྲོང་མདའ་སྡེ་པའི་ལྗོངས་ཡོངས།



འབྲི་ཆུ་ཉིན་ཕྱོགས་ཀྱི་རག་ན་སྡེ་འདབས་ནས་ཕར་བླངས་པའི་འབྲོང་མདའ་སྡེ་པ།



འབྲོང་མདའི་རྒྱབ་རི་རི་ཕྱུག་རྒྱལ་བློན་གྱི་བཀྲ་ཤིས་སྟེང་ནས་མར་བླངས་པའི་འབྲོང་མདའ་སྡེ་པ།



ཨ་ལ་ལ་ཧོ་བསོད་ནམས་འབུམ་གྱིས་རིགས་བཟང་ཕ་ཁྱིམ་འདི་རུ་སྐྱེས། །
ཕ་ནོར་དམ་པ་ལས་འབྲས་ལྟ་བ་མི་བོར་ཡིད་ཀྱི་རྒྱུན་ཏུ་འཛིན། །
སྐྱེ་འཆི་འདུ་འབྲལ་བཙན་ཕྱུག་དར་རྣམས་ཆུ་ལ་ཆུ་ཡི་རི་མོ་བཞིན། །
རྟེན་འབྲེལ་ལྟ་བའི་རྣམ་དཔྱོད་དྭངས་མ་མཆོག་གསུམ་བྱིན་མཐུས་འཕེལ་གྱུར་ཅིག །



ངའི་མིང་ལ་བཀྲ་ཤིས་ཚེ་རྒྱལ་ཟེར། མི་རྣམས་ཀྱིས་ང་ལ་ཚེ་སྐྱབས་ཞེས་ཁྱིམ་མིས་གཅེས་མིང་བཏགས་
པ་བཞིན་དུ་འབོད། རང་ལོ་བདུན་ཐོག་ཡུལ་ཚོའི་སློབ་གྲྭ་འགྲིམ་ནས་རིམ་བཞིན་སློབ་འབྲིང་དང་དགེ་
འོས་སློབ་གྲྭ་བཅས་བརྒྱུད་མཐར་དུས་རབས་སྔོན་མའི་གོ་བཞི་ལོར་དགེ་འོས་སློབ་གྲྭ་ནས་མཐར་ཕྱིན་ཏེ་
འབྲོག་ཁུལ་གྱི་སློབ་ཆུང་ཞིག་ཏུ་མི་དམངས་དགེ་རྒན་ཞེས་པའི་མིང་ཁུར་ནས་ལོ་མང་བསྡད། དེ་རྗེས་
བོད་ཡིག་ཆེད་སྦྱོང་དང་དངོས་གཞི་སོགས་རང་སྦྱོང་རྒྱུགས་ལེན་ཁག་ཏུ་ཞུགས་ནས་རང་གི་ཡོན་ཚད་
ཅུང་ཟད་མཐོར་འདེགས་ཡོང་བར་འབད། ཉིས་སྟོང་ལྔ་ལོར་ཕྱི་ནང་གཉིས་ཐད་ནས་མཐུན་རྐྱེན་ཡག་
པོ་འཛོམས་བྱུང་བས་ཀྲུང་དབྱང་མི་རིགས་སློབ་ཆེན་དུ་ཞིབ་འཇུག་སློབ་མའི་སློབ་གཉེར་ལ་བགྲང་
བྱ་གསུམ་བསྐྱལ། ཕོ་ལོ་བཅུ་དགུ་ནས་བཞི་བཅུར་ཉེ་བའི་རིང་སྔ་ཕྱི་དགེ་རྒན་དང་གསར་འགོད་པའི་
ལས་ཀ་བསྒྲུབས་ཞོར་དུ། བོད་ཁུལ་གྱི་དུས་དེབ་སྣ་ཚོགས་ཀྱི་སྟེང་དུ་རང་ངོས་ཀྱི་དགའ་སྐྱོ་ཆགས་སྡང་
མཚོན་པའི་སྙན་ངག་དང་། ལྷུག་རྩོམ། སྒྲུང་རྩོམ། དཔྱད་རྩོམ་སོགས་བརྩམས་ཆོས་བཅུ་གྲངས་སྤེལ། དེ་
དག་ཡང་ཕྱོགས་གཅིག་ཏུ་རུབ་ནས་གངས་རི་ལ་འཁོར་བའི་སེམས་པ་ཞེས་པའི་དེབ་ཆུང་ཞིག་བཟོས་
ནས་ཉིས་སྟོང་བརྒྱད་ལོར་མི་རིགས་དཔེ་སྐྲུན་ཁང་ནས་དཔར།



ད་ནི་འཇིག་རྟེན་འདི་རུ་ཚེ་ཐག་རིང་པོའི་སྡོད་པའི་ཚེ་བསོད་ཅིག་ཡོད་ནའང་ཚེ་ཚད་ནི་
རྫོགས་ཟིན། དེའི་རིང་གི་ཁྱིམ་མི་གཉེན་ཉེ་རྩ་ལག་རྣམས་ཀྱི་འདས་གྲོངས་དང་། བུ་ཚ་བུ་
མོ་དག་མཚར་སྐྱེད་བྱུང་བའི་ལོ་ཟླའི་གོམ་ཁ་ལས་ཕྲན་གྱིས་མི་ཚེའི་གདམས་ངག་ཅིག་རྙེད་
བྱུང་བ་ནི་ལུས་ཀྱི་ལང་ཚོ་དང་སེམས་ཀྱི་ཕུགས་བསམ་གཉིས་ཡ་མ་བྲལ་བ་ཞིག་ཚེ་འདི་ནས་
མངོན་པར་བྱུང་ན། གང་ཟག་དེས་མི་ཚེ་གཅིག་གི་ནོམ་པ་བསྒྲུབ་པར་མཐུན་རྐྱེན་ཚང་ཟིན་
པའི་འཇིག་རྟེན་ཆོས་ཉིད་ཅིག་རྟོགས་བྱུང་།



ཆེད་བརྗོད།
སྲིད་པ་འཁོར་བའི་བཤུལ་ལམ་རིང་མོའི་ཁྲོད། །
ཉིན་མཚན་རེས་མོས་སྲིད་པའི་འགྲོ་ལུགས་ཏེ། །
སྐྱིད་སྡུག་རེས་མོས་འཁོར་བའི་ཆོས་ཉིད་ལ། །
ངུ་དགོད་རེས་མོས་འགྲོ་བ་མི་ཡི་གཤིས། །
འདི་ན་དེ་དག་བརྗོད་བྱར་གྱུར་པ་ཡི། །
མཚར་མཚར་གཏམ་གྱི་དྲི་བསུང་འཐུལ་ལགས་ན། །
ལེགས་པར་གཟིགས་ན་དགའ་ཞིང་མཚར་བ་དང་། །
ཡང་ཡང་གཞིགས་ན་བདེན་པའི་གཤིས་ལུགས་ཡིན། །
དེ་ཕྱིར་དཔྱོད་ལྡན་བློ་གསལ་གཞོན་ནུ་རྣམས། །
མི་ཚེའི་རིན་ཐང་རྩིས་ལ་ཕབ་ནས་སུ། །
གཞན་ཕན་བྱ་བ་ལན་ཙམ་འགྲུབ་གྱུར་ན། །
མི་ལུས་དོན་ལྡན་ལགས་པར་མཁྱེན་འཚལ་ལོ། །
ཞེས་དགེ་མིང་པ་སྐྱུ་རའི་བསམ་གཏན་རྣམ་རྒྱལ་གྱིས་ཕུལ་བས་དགེ་ཞིང་བཀྲ་ཤིས་པར་གྱུར་ཅིག །



དཀར་ཆག
10 ཆེད་བརྗོད།
15 གླེང་སློང་བའི་གཏམ།
23 ལེའུ་དང་པོ།
གངས་དཀར་ལྷུན་པོའི་སྣོད་བཅུད་ས་རིས་གང་། ། མི་ཚེའི་ལོ་རྒྱུས་འདི་ཡི་གླེང་དུ་བཀོད། །
35 ལེའུ་གཉིས་པ།
དྲང་བདེན་ཡ་རབས་རིགས་བཟང་མེས་པོ་སྟེ། ། གསེར་ལྡན་འབྲི་ཆུ་འགྲམ་གྱི་ཕ་ཁྱིམ་གླེང་། །
51 ལེའུ་གསུམ་པ།
དྲིན་ཆེན་ཨ་མའི་ཆུང་ཆུང་གོམ་ཁ་དེ། ། ལྷ་དང་འདྲ་བའི་ཕ་བཟང་པང་ནས་བསྒྱུར། །
61 ལེའུ་བཞི་པ།
དུས་འགྱུར་ཁྲོད་དུ་ལས་ཅན་ཕ་མ་གཉིས། ། སྐྱིད་སྡུག་མི་ཚེ་མཉམ་དུ་རོལ་མགོ་བརྩམས། །
69 ལེའུ་ལྔ་པ།
མིང་སྲིང་དྲུག་པོའི་རྒྱབ་རི་སྨུག་པོ་སྟེ། ། ཨ་མྱེ་དྲིན་ཆེན་བདེ་ཆེན་ཞིང་ལ་ཕེབས། །



93 ལེའུ་དྲུག་པ།
ཆུང་ཆུང་བྱིས་པའི་དུས་ཀྱི་འཚོ་བ་དེ། ། ཚེ་འདིར་བརྗེད་པ་མེད་པའི་དྲན་གླུ་ཡིན། །
111 ལེའུ་བདུན་པ།
སློབ་གྲྭ་འགྲིམ་པའི་སྐལ་བ་ལྡན་མིན་ལས། ། མིང་སྲིང་དྲུག་གི་ལས་ལ་ཁྱད་པར་བྱུང་། །
129 ལེའུ་བརྒྱད་པ།
ཡུལ་གྱི་སྲོལ་དང་དུས་ཀྱི་འགྱུར་བ་ལྟར། ། འབྲོང་མདའི་ཕྱོགས་ནས་ཁྱིམ་ཚང་སྐྱེ་རྒྱུར་སྤོས། །
145 ལེའུ་དགུ་པ།
ཡར་འགྲོ་མིང་སྲིང་དྲུག་པོའི་ལས་བསྐོས་ཀྱི། ། སྐྱིད་སྡུག་སྣ་ཚོགས་རི་མོ་ཐོད་དུ་གསལ། །
161 ལེའུ་བཅུ་པ།
དྲིན་ཆེན་སྐྱེད་མ་མི་མངོན་ཞིང་དུ་གཤེགས། ། མིང་སྲིང་དྲུག་གི་བདེ་སྐྱིད་སྣང་བ་ནུབ། །
175 ལེའུ་བཅུ་གཅིག་པ།
ཡ་རབས་ལས་ལ་བརྩོན་པ་མ་ལྷོད་ནས། ། ཡར་འགྲོའི་བསོད་ནམས་བསྐལ་པའི་བར་དུ་བསགས། །
187 ལེའུ་བཅུ་གཉིས་པ།
མི་ཚེ་ཕྱེད་ཙམ་ཤོར་བའི་ཡར་འགྲོའི་བུ། ། རྒྱང་རིང་པེ་ཅིན་ཡུལ་ལ་སློབ་གཉེར་སོང་། །



201 ལེའུ་བཅུ་གསུམ་པ།
སྐྱིད་སྡུག་སྣང་བ་ཟླ་བའི་བསྟར་ལ་བརྒྱུས། ། མི་བརྗེད་དྲན་པའི་ཐོ་ཞིག་འདི་རུ་བཏབ། །
221 ལེའུ་བཅུ་བཞི་པ།
འཇིགས་རུང་ས་ཆེན་ཁྲོས་པའི་རྔམ་ཟིལ་ལས། ། སྒྲིབ་ཡོལ་མེད་པའི་མི་གཤིས་རྣལ་མ་མཐོང་། །
243 ལེའུ་བཅོ་ལྔ་པ།
གནམ་འོག་སྡུག་བསྔལ་ཁུར་དུ་ཁྱེར་ནུས་པའི། ། སྤུན་ཆུང་ཚེ་བསམ་ཡར་ཀའི་ཞིང་དུ་གཤེགས། །
265 ལེའུ་བཅུ་དྲུག་པ།
ཕ་ཁྱིམ་སྨུག་པོ་བསྐྱར་སྐྲུན་བྱེད་པའི་གདོང་། ། རང་ཤེས་རིག་པའི་ལམ་ནས་ཤེས་རིག་གླེང་། །
283 ལེའུ་བཅུ་བདུན་པ།
བཟློག་མེད་ལས་དབང་བཙན་པོས་སྲིང་ཆུང་མ། ། སྙིང་རྗེ་མེད་པར་མི་མངོན་ཞིང་དུ་དྲངས། །
303 ལེའུ་བཅོ་བརྒྱད་པ།
དལ་འབྱོར་མི་ལུས་དོན་ཡོད་བྱ་བའི་ཕྱིར། ། ཡར་འགྲོ་ལས་ཀྱི་བཀོད་པ་མུ་རུ་འབྲི། །
327 མཇུག་བསྡུ་བའི་གཏམ།
ལྡ་



གླེང་སློང་བའི་གཏམ།
རིགས་ཀྱི་བུ་བྱང་ཆུབ་སེམས་དཔའ་ཆོས་བཞི་དང་ལྡན་ན་བརྟུལ་ཞུགས་དང་དཀའ་ཐུབ་ཀྱིས་སེམས་མི་གདུང་བར་འགྱུར་རོ། །
ཆོས་བཞི་གང་ཞེ་ན། སེམས་ཅན་ཐམས་ཅད་ལ་སྙིང་རྗེ་ཆེར་བསྐྱེད་པ་དང༌། བརྩོན་འགྲུས་བསྐྱེད་ཅིང་ལེ་ལོ་མི་བྱེད་པ་དང་།
སྐྱེ་ཤིའི་འཁོར་བ་རྨི་ལམ་ཙམ་དང་འདྲ་བར་ཤེས་པ་དང་། ཡང་དག་པའི་ཡིད་ཀྱིས་སངས་རྒྱས་ཡེ་ཤེས་བསམ་པ་དང་བཞིའོ། །
༼མཆོག་གི་སྤྲུལ་པའི་སྐུ་ཤཱཀྱའི་རྒྱལ་པོ་ཉིད་ནས་མར་གྱུར་འགྲོ་བ་ཡོངས་ལ་ཐུགས་བརྩེ་བས་གསུངས་པའི་འཕགས་པ་ཐར་
པ་ཆེན་པོ་ཕྱོགས་སུ་རྒྱས་པ་ཐེག་པ་ཆེན་པོའི་མདོ་ལས། བཅོམ་ལྡན་འདས་ལ་བྱང་ཆུབ་སེམས་དཔའ་ཆེན་པོ་ནམ་མཁའི་
སྙིང་པོས་ཞུས་ཤིང་སྟོན་པ་བཅོམ་ལྡན་འདས་ནས་ལེགས་པར་གསུངས་པའི་ཚིག །༽



དཔལ་ལྡན་བླ་མ་དང་དཀོན་མཆོག་རིན་ཆེན་རྣམ་གསུམ་ལ་རྟག་ཏུ་སྐྱབས་སུ་མཆི་ཞིང་སྒོ་གསུམ་གུས་པས་ཕྱག་འཚལ་ལོ། །སྐྱེ་རེས་འདིར་གནས་མལ་གངས་རི་མུ་ཁྱུད་ཀྱིས་ཡོངས་སུ་བསྐོར་ཏེ་འཚོ་
རྟེན་ཕྱུགས་རིགས་དཀར་ནག་གི་འཚོ་སྐྱོང་ལ་བརྩོན་ཞིང་། སྒོ་གསུམ་དད་པའི་རྟེན་དུ་ཇོ་བོ་རིན་པོ་ཆེ་བཞུགས་པས་བསམ་སྦྱོར་གཉིས་ཀྱི་ཆ་ནས་ལྟ་བ་རྟེན་འབྱུང་དང་། སྤྱོད་པ་འཚེ་བ་མེད་པ་ཞེས་
ལུགས་གཉིས་གནས་ལ་མཐུན་པར་བྱེད་པའི་སྐྱེ་བོ་ཞིག་ཡིན་ཕྱིན། སྔོན་བྱོན་ཆོས་རྒྱལ་ལོ་པཎ་རྣམ་པའི་སྐུ་དྲིན་ལས་བྱུང་བའི་བྷོ་ཊའི་ཤེས་རིག་དང་ལོ་རྒྱུས་ནི་ད་ལྟ་མཐའ་ཡི་རྒྱ་མཚོའི་ཕ་
ན་རོལ་དུ་
ཁྱབ་པར་འདུག་པས། གཟུར་གནས་མཁྱེན་དཔྱོད་ཡངས་པའི་སྐྱེ་བོ་ཀུན་གྱི་ངག་སྒོ་ན་བྷོ་ཊའི་བྱམས་བརྩེ་དང་ཞི་བདེའི་རིག་གནས་ཞེས་བསྔགས་བྱའི་ཡུལ་ཁྱད་པར་ཅན་འདི་བྱུང་བ་ནི་ཇི་འདྲ་ངོ་
མཚར་ཆེན་པོ་ཞིག་རེད་ཨང་སྙམ་པ་དང་བཅས། མེས་པོའི་རྒྱལ་རབས་ཀྱི་ངོ་མཚར་ལོ་རྒྱུས་དང་རིག་གནས་དག་ཉམས་པ་སོར་ཆུད་དང་མི་ཉམས་གོང་དུ་སྤེལ་བ་མ་ཚད། འགལ་འདུ་ཡོ་ལང་འཁྲུག་
པའི་དེང་གི་དུས་འདིར་མཐོ་སྒང་པ་ཞིག་གི་དགའ་སྐྱོ་ཆགས་སྡང་གི་བསམ་པའི་འདུ་ཤེས་འདི་ཉིད་བཏང་སྙོམས་སུ་མ་བསྒྱུར་ནས། རང་གི་བསམ་སྦྱོར་གཉིས་ཀྱི་སྒོ་ནས་མཐོང་ཐོས་དྲན་རེག་བྱུང་
ཚད་ཕུགས་རྟག་པོ་
ཞིག་ཟིན་བྲིས་སུ་ཕབ་ན། ནམ་ཞིག་བགྲང་བྱ་བཅུ་སྐོར་རེ་དང་བརྒྱ་སྐོར་རེ་ཕྱིན་རྗེས་དེ་ནི་ཁྱིམ་ཚང་ལོ་རྒྱུས་ཀྱི་དཔང་པོ་ཞིག་དང་སོ་སོའི་མི་ཚེ་དྲན་རྟེན་ཞིག་ཡོང་ངེས་འདུག
ད་དུང་གནའ་མིའི་དཔེ་རུ་ཆུ་རྡོ་སྔོ་རིལ་མདུན་དུ་འཕངས་ན། གཡང་ཊི་སྔོན་མོ་རྗེས་ནས་འདྲེན་ཐུབ་པའི་དཔེ་བཞིན་དུ་ཉམ་ཆུང་འཁོས་ཀ་ཞན་པའི་བློ་དམན་བདག་གིས་རེབ་འདིར་གངས་རིའི་
ཁྲོད་དུ་མི་ཚེ་བསྟིམས་པའི་ཁྱིམ་ཚང་ཁྲི་འབུམ་ལས་ཕལ་པའི་ཁྱིམ་ཚང་ཞིག་གི་སྐྱིད་སྡུག་ལོ་རྒྱུས་འདི་རྒན་པོའི་གཏམ་གྱི་ཕྲེང་བར་བརྒྱུས་ནི། མཁས་མཛངས་ཡ་རབས་ཅན་གྱི་སྐྱེ་བོ་གང་མང་ཞིག་
གིས་དགའ་ལ་སྐྱོ་བའི་འཇིག་རྟེན་མི་ཡུལ་འདི་ནས་མྱོང་བའི་དགའ་སྐྱོ་ཆགས་སྡང་གི་གཏམ་རྒྱུད་རེ་ཡངས་པའི་རྒྱལ་ཁམས་འདི་རུ་ལྟད་མོར་བཤམས་ཀྱང་སྲིད།
ཞེ་ཕུགས་སུ་བཅངས་པའི་རང་དོན་ཞིག་གི་དབང་ནས་ཞུས་ན། སྤྱིར་ཉམ་ཆུང་ཡ་རབས་ཀྱི་ཆོ་རིགས་ཤིག་གི་སྐྱིད་སྡུག་ལོ་རྒྱུས་ཙམ་ལས་འཕན་ཕྱུག་དར་གསུམ། བཀའ་གཉན་བཙན་གསུམ། མཁས་
ཕུགས་རྟག་པོ་ཞེས་པ་ནི་དུས་ཡུན་རིང་པོ་ཇི་ལྟར་སོང་ཡང་དོན་བདེན་པར་ཁོ་ན་ལས་རྫུན་རྐུབ་ལུག་པའི་སྐྱོན་མེད་པའི་དོན།



བཙུན་བཟང་གསུམ་འཛོམས་པའི་དུད་ཆེན་རིགས་ཆེན་ཞིག་གི་ལོ་རྒྱུས་མ་ཡིན་ཀྱང་བོད་གནའ་རབས་པའི་དཔེ་རུ། ཕ་ཨ་མྱེ་ཡི་ལོ་རྒྱུས་མ་བཤད་ན། བུ་ཚ་བོའི་འབྱུང་ཁུངས་མི་ཤེས་ཞེས་པའི་གཏམ་
ཡོད་པས་ན། ཁོ་བོས་ཀྱང་སྔར་ནས་དྲིན་ཆེན་ཕ་མ་རྣམ་གཉིས་ཀྱི་གཏམ་རྒྱུད་གཞིར་བཞག་པའི་ཁྱིམ་ཚང་གི་ལོ་རྒྱུས་ཤིག་འབྲི་ཐུབ་ན་དུད་ཡར་འགྲོ་ཚང་གི་མ་འོངས་བུ་རབས་ཚ་རྒྱུད་དག་གིས་རང་
གི་ཕ་མེས་ཀྱི་ལོ་རྒྱུས་ཁུངས་ལུང་དེ་རྫུན་ཟོལ་བྲལ་བ་ཞིག་ཤེས་རྟོགས་བྱུང་ནས་རང་གི་ཕ་མེས་རྣམ་པའི་ལས་དང་ལ་རྒྱ། རིགས་དང་རུས་པ། མགོ་དང་རྣ་ཅོག་ཅིག་བརྩི་སྲུང་བྱེད་པར་ཤིན་ཏུ་ཕན་པར་
འདོད།
བློ་དཔྱོད་ཆེ་ཆུང་ཇི་ལྟར་ཞིག་ཡིན་རུང་། བསམ་བློ་འདི་འདྲ་ཞིག་ཡོད་ཚུན་ནས་བགྲང་བྱ་ལྔ་དྲུག་ཙམ་གྱི་རིང་ལ་རིག་པ་དང་དུས་ཚོད་གཉིས་ཀ་བག་མེད་དང་། རྩེད་མོ་རྣམ་གཡེང་གི་དབང་དུ་
འཁྱམས་སྟེ་ལས་འདིར་དངོས་སུ་འཇུག་པ་མེད་པར་ཟང་ཟིང་གི་འཇིག་རྟེན་བྱ་བ་འབའ་ཞིག་ལ་གཡེང་ནས་ད་བར་དུ་ལུས། ད་ནི་མི་ཚེ་འདིའི་ལུས་ཀྱི་ལང་ཚོ་དང་བློ་རིག་གྲུང་ཞན་སོགས་ཀྱི་ཐད་
ནས་ཕྱེད་ཀ་ཙམ་ཞིག་ནི་ཁ་སང་གི་སོང་ས་བསྡད་རྗེས་སུ་བོར་སོང་བས་དངོས་གནས་འགྱོད་པའི་ཡུལ་ལས་མ་འདས། ཇི་སྐད་དུ། ཁྱོད་ཀྱིས་བྱ་བ་ཟིན་ནམ་ཞེས། །འཆི་བདག་སྡོད་པར་མི་འགྱུར་གྱིས། །
ངེས་པར་བྱ་དགོས་ཡོད་ན་ནི། །དེ་རིང་ཉིད་དུ་བརྟུན་ལ་གྱིས། །ཞེས་པ་ལྟར་རྣམ་གཡེང་ལས་ཀྱི་དབང་དུ་ཚེ་འདི་ཟད་ན་འདི་ལས་རྨོངས་པ་ཞིག་ནི་ག་ན་མཆིས། ཡང་སྒོས་ལྷག་པར་ཅན་དུ་ཉིས་སྟོང་
བཅུ་ལོར་ཁམས་སྐྱེ་མདོ་རུ་ལོ་རྒྱུས་ཐོག་ནས་བྱུང་མ་མྱོང་པའི་ས་ཡོམ་ཆེན་པོ་ཞིག་རྒྱུག་སྟེ་ཕུ་ནུ་མིང་སྲིང་མང་པོ་ཞིག་གི་ཚེ་སྲོག་གདོན་ལག་ཏུ་ཤོར་བས་ཡུལ་ཕྱོགས་འདིའི་སེམས་ཅན་རྣམས་ནི་
རྒྱལ་བ་དག་གི་སྙིང་རྗེའི་ཡུལ་དུ་གྱུར། ཉམ་ཐག་སེམས་ཅན་སོ་སོའི་ངོས་ནས་བཤད་ན་ཚེ་འདིར་གཅེས་པར་སྐྱོང་བའི་རིན་ཆེན་ཚེ་སྲོག་ཉིད་ཀྱང་སྐད་ཅིག་མའི་མཛེས་ཆོས་ཙམ་ལས་མེད་པར་སྒྱུ་
མའི་ལྟད་མོ་དང་། ཆུ་ནང་གི་ཟླ་བ། མེ་ལོང་ནང་གི་གཟུགས་བརྙན། མཁའ་ཡི་འཇའ་ཚོན། མདང་སུམ་གྱི་རྨི་ལམ་ལྟ་བུ་ཁོ་ནར་བཟོས་པས་རྣམ་ཀུན་བླ་མ་རྣམ་པས་འཇིག་རྟེན་གྱི་ཆོས་མཐའ་དག་མི་
རྟག་པ་ཡིན་ཞེས་གསུངས་པའི་ཚིག་དེ་ལ་ངེས་ཤེས་ཅུང་ཟད་ཅིག་སྐྱེས་པ་མ་ཚད། གྲོག་མའི་མཁར་འདྲ་བའི་མཐོ་སྒང་གནའ་བོའི་གྲོང་རྡལ་འདི་རུ་འཚང་ཁ་ཤིག་ཤིག་ཏུ་འདུར་བའི་ཁྱིམ་ཚང་ཁྲི་མ་
18



ཞི་འཁྲུག་
19
འབུམ་གྱིས་ཚེ་གཅིག་བསོགས་པའི་རྒྱུ་ནོར་ཡོད་ཚད་ཀྱང་སེ་གོལ་གཏོགས་ཙམ་གྱི་རིང་ལ་ཐལ་བའི་རྡུལ་དུ་བསྒྱུར་ཅིང་། དགོན་སྡེ་ཁྱིམ་གྲོང་མང་པོ་རྩ་གཏོར་བྱུང་བའི་རང་བྱུང་འབྱུང་བཞི་འ།།
པའི་གནོད་པ་འདིས་འདུས་བྱས་ཐམས་ཅད་བདེན་པར་མ་གྲུབ་པ་ཤེས་པར
ས་པར་བྱས།
སྡུག་བསྔལ་དེའི་ཁྲོད་ནས་ངེད་ཕ་བུ་མིང་སྲིང་ཚོ་ལ་མི་ཚེ་འདི་ལ་ལྷག་ཏུ་བརྗེད་རྒྱུ་དང་སངས་རྒྱུ་མེད་པའི་སྡུག་གི་ཁུར་པོ་རི་རབ་ཙམ་དུ་འགྲོ་བ་ནི་དུད་ཡར་འགྲོ་ཚང་གི་གཅེས་པའི་སྲོག་དང་འདྲ་བའི་
སྙིང་དམར་ ” བུ་ཆུང་ཚེ་རིང་བསམ་འགྲུབ་ཉིད། ས་ཡོམ་གྱི་གདོང་དེར་གྲོང་ཁྱེར་པེ་ཅིན་དུ་སློབ་གཉེར་དུ་ཕེབས་ནས་ཁམས་སྐྱེ་མདོ་རུ་བཞུགས་མེད་ཀྱང༌། སྔར་ནས་གཞན་ཕན་དགེ་བའི་ལས་ལ་
ཐུགས་མོས་ཆེ་ཞིང་། ལས་དེར་ལོ་མང་བརྩོན་པའི་གཤིས་བཟང་གི་མཐུ་ལས་གྲོང་ཁྱེར་དེ་ནས་ཕ་ཡུལ་ལུང་པའི་བདེ་སྡུག་ལ་ཐུགས་འཚབ་དྲག་པོ་གནང་ཞིང་། གནོད་འཚེའི་རོགས་སྐྱོར་གྱི་ཕྱག་ལས་
ལ་འོ་བརྒྱལ་ཐུགས་ངལ་སྐྱོ་དྲགས་པའི་རྐྱེན་གྱིས་སྙུང་གཞི་”འཁྲུགས་ཏེ་འདས་གྲོངས་ཤོར། གཅུང་པོ་གཤེགས་ནས་ལོ་གཉིས་མ་འགོར་བའི་མཚམས་ནས་སྲིང་ཆུང་མ་ཡང་མི་འདོད་པའི་ནད་གཞི་
དྲག་པོས་ཟིན་ནས་ཞི་བའི་དབྱིངས་སུ་ཕེབས་སོང་། བླ་མ་དཀོན་མཆོག་གསུམ་པོ་མཁྱེན་ནོ། །གཅིག་འཕྲོ་གཅིག་མཐུད་ཀྱིས་ཚང་རོགས་གཅིག་པའི་ཕུ་ནུ་མིང་སྲིང་ཚོ་འཆི་གསོན་གཉིས་ཀྱིས་བཀར་
བའི་དུས་སུ། གཞི་ནས་ངེད་ཕ་བུ་ཚོས་སྐྱེ་མཐར་འཆི་ཞིང༌། འདུས་མཐར་འབྲལ་བ། བསགས་མཐར་འཛད་པ། དར་མཐར་རྒུད་པའི་སྲིད་པའི་ཆོས་ཉིད་འདི་ལྡོག་རྒྱུ་མེད་པར་རྟོགས་ཤིང་འཇིག་རྟེན་
འཁོར་བའི་ཆོས་ལ་སྐྱོ་སྣང་ཚད་མེད་ཅིག་སྐྱེས། ད་ནི་ཚེ་འདིའི་འཕེན་པ་ནམ་རྫོགས་ཆ་མ་མཆིས་ཤིང་། བསམ་པའི་དོན་ཀུན་འབད་པས་མགྱོགས་པོར་བསྒྲུབ་དགོས་པ་ལས་སང་དང་གནངས་ལ་དེད་
ན་མི་ཚེ་གཅིག་གི་འགྱོད་སེམས་དང་ཕམ་ཁ་ལས་ཅི་ཡང་མེད་པའི་གནས་ལུགས་དེ་རྟོགས་བྱུང་། དེ་འདྲ་ཡིན་པའི་སྟབས་ཀྱིས་བདེ་བར་གཤེགས་པའི་དམ་པ་རྣམས་ཀྱིས་མི་ལུས་དོན་དང་ལྡན་པ་
འགྲུབ་པར་ཤོག་ཅེས་གསོལ་བ་སྨོན་ལམ་བཏབ་ཡོད། ཐུགས་རྗེ་ཆེན་པོའི་སྨོན་ལམ་དུ། དེ་སྔ་ཕན་ཆད་ངན་འགྲོའི་སྐྱེ་གནས་རྒྱུད། །ལན་གཅིག་ཐོབ་པས་མི་ཚེ་སྟོང་ཟད་སོང་། །ད་ནི་ཐར་མེད་འཁོར་
1 སྙིང་དམར་ཞེས་པ་ནི་རང་གི་བྱང་ཁོག་ནང་གི་སྙིང་ཆུང་དམར་ཧྲིལ་ལེ་བ་དེ་དང་འདྲ་བར་ཤིན་ཏུ་གཅེས་པ་ལ་ཟེར། །
(༧ སྔར་ནས་སྤུན་མཆེད་ཁོང་ལ་མཆིན་མཁྲིས་ཀྱི་ནད་གཞི་ཡོད།



བའི་གཡང་ལ་ཐུག །མྱུར་དུ་ཐུགས་རྗེས་ཟུངས་ཤིག་སྤྱན་རས་གཟིགས། །ཚེ་འདི་ཡུད་ཙམ་རྨི་ལམ་ལྟ་བུ་ལ། །ལས་ངན་ཅན་རྣམས་གཅིག་མགོ་གཅིག་གིས་བསྐོར། །
དོན་ཆེན་གཏན་གྱི་འདུན་མ་གནམ་ལ་སྟོར། །བློ་སྣ་ཆོས་ལ་སྒྱུར་ཅིག་སྤྱན་རས་གཟིགས། །ད་ནི་ཚེ་འདིའི་སྣང་བ་ཡལ་ལ་ཁད། །མ་མཐོང་བར་དོའི་ཡུལ་དེ་མཐོང་ལ་ཁད། །ཡར་ཡོད་ཙམ་ན་ཕྱི་མ་
སླེབས་ནས་ཡོང་། །མྱུར་དུ་ཐུགས་རྗེས་ཟུངས་ཤིག་སྤྱན་རས་གཟིགས། །ཞེས་འཕགས་པ་ཐུགས་རྗེ་ཆེན་པོ་ལ་སྙིང་ནས་གསོལ་བ་སྨོན་ལམ་བཏབ་པ་འདི་ཡང་རང་གཞན་ཡོད་ཚད་ལས་ཉོན་སྡིག་སྒྲིབ་
ཆེ་བའི་སྟབས་ཀྱིས་འཇིག་རྟེན་མི་ཡུལ་གྱི་ཆོས་ལ་བློ་རྨོངས་ཏེ་སོ་སོའི་ལུས་ངག་ཡིད་གསུམ་ཀར་སྐྱོན་དང་ཉེས་པ། སྡིག་དང་སྡུག་བསྔལ་དཔག་ཏུ་མེད་པས་དེ་ལྟར་གདུང་འབོད་ཞུ་བ་ཡིན་ངེས་སོ། །
བ་གླང་མིའི་ཁྱུར་བཅུག་པའི་དཔེ་བཞིན་དུ་བཀའ་དྲིན་ཤིན་ཏུ་ཆེ་བའི་རྒྱ་བོད་ཧོར་གསུམ་གྱི་དགེ་བའི་བཤེས་གཉེན་དུ་མ་ཞིག་གི་སྐུ་དྲིན་ལ་བརྟེན་ནས་ད་ལྟ་རང་ལུས་རྒྱལ་བའི་དཀྱིལ་འཁོར་
དུ་དབྱངས་གསལ་སོ་བཞི་གཙོར་གྱུར་པའི་རྒྱ་ཡིག་དང་བོད་ཡིག་ཅེས་བྱ་བའི་ཡི་གེའི་གཟུངས་བཞུགས་པའི་ལུས་རྟེན་བཟང་པོ་འདིས་ཕ་ཡུལ་ལུང་པའི་ཤེས་རིག་ལོ་རྒྱུས་ཀྱི་བྱུང་འཕེལ་དང་།
ལྷག་ཏུ་སྤྱི་ཚོགས་ཡར་རྒྱས། མི་གཤིས་ཡ་རབས། མི་རིགས་མཐུན་སྒྲིལ་སོགས་ལ་དགེ་མཚན་ཆེ་བའི་བརྗོད་བྱ་འབའ་ཞིག་གི་ཐད་ནས་ཕ་ཚ་བུ་རབས་དག་ལ་ཅུང་ཟད་བལྟ་འདོད་ཡོད་པའི་དེབ་ཆུང་
རེ་གཉིས་ཤིག་འབྲི་བ་ལས་མི་ཚེ་དོན་མེད་དུ་འཕྲོ་བརླག་མི་གཏོང་ཞེས་རང་གིས་རང་ལ་སྔ་མོ་ནས་དམ་བཅའ་བཞག་ཡོད།
དེ་ཡང་རི་བོ་ཧི་མ་ལ་ཡ་ནི་རི་ཡི་བདག་པོ། ཆུ་བོ་ཁ་འབབ་རྣམ་བཞི་ནི་ཆུ་ཡི་བདག་པོ། ཡངས་པའི་ས་གཞི་ཆེན་མོ་ནི་གཏེར་གྱི་བདག་པོ། དབུ་ནག་སྒང་པ་བོད་ནི་རྟེན་འབྲེལ་གྱི་བདག་པོ་ཡིན་པས་
ན་གནམ་ལ་ཉི་ཟླ་སྐར་གསུམ་གྱི་འཕྲོད་སྦྱོར་བཟང་ཞིང་། ས་ལ་འབྱུང་བཞི་ཆ་སྙོམས་ཀྱི་དུས་ཚོད་བཟང་བ། བར་ན་ཕྱི་ནང་རྟེན་འབྲེལ་གྱི་ལ་ཉེ་བཟང་བ། བཟང་གསུམ་གྱི་ལེགས་ཚོགས་ཉི་ཟླ་ཁ་སྤྲོད་
དུ་ཚོགས་ཤིང་བཀྲ་ཤིས་ཀྱི་སྣང་བ་གསར་པ་ཐོག་མར་འཆར་བ་སོགས་རྟེན་འབྲེལ་གྱི་ཆོས་ཕུན་སུམ་ཚོགས་པའི་དུས་ཤིག་ལ། ངེད་ཕ་བུ་ཚོའི་མི་ཚེའི་ལོ་རྒྱུས་ཞེས་པའི་གཏམ་འདི་ཟོལ་ཟོག་བཅོས་
རྫུན་དང་བྲལ་བར་ལྷུག་པོར་བརྗོད་པར་མགོ་བརྩམས་པས། སངས་རྒྱས་ཆོས་དང་དགེ་འདུན་དང་། བླ་མ་ཡི་དམ་མཁའ་འགྲོ་ཚོགས་ཀྱིས་ལས་འདི་རྩོམ་པའི་ཚེ་ལ་རྐྱེན་ངན་བར་ཆད་མཐའ་དག་ཞི་



ཞིང་བསལ་བར་མཛད་ཅིང་། མཐུན་རྐྱེན་མ་ལུས་གནང་བའི་གསོལ་བ་སྨོན་ལམ་ཐོག་མཐའ་བར་གསུམ་དུ་འདེབས་པ་ཡིན་པས་དེ་ལས་གཡོལ་ཞིང་འདའ་བར་མེད་པར་དེ་དེ་བཞིན་དུ་འགྲུབ་པར་
མཛད་དུ་གསོལ། དེབ་འདི་བྲིས་ཏེ་ལུང་པར་བཀྲམ་པའི་ཚེ་དགེ་བའི་ཆ་ཤས་ཅུང་ཟད་རེ་མཆིས་ན་འགྲོ་ཀུན་སེམས་ཅན་ཡོངས་རྫོགས་འཛམ་གླིང་བདེ་བའི་རྒྱུ་གཅིག་ཡ་རབས་བསམ་སྦྱོར་གཉིས་ལ་
མོས་ཤིང་། རང་གཞན་རྒྱུད་ལ་ལྡན་པའི་ལས་ཉོན་མཐའ་དག་ཞི་ནས་མར་གྱུར་འགྲོ་ཀུན་ལུགས་གཉིས་གནས་ལ་ལེགས་པར་སྤྱད་དེ་མཐར་ཐུག་རྣམ་མཁྱེན་རྫོགས་པའི་སངས་རྒྱས་ཀྱི་གོ་འཕང་རིན་
པོ་ཆེ་མྱུར་དུ་ཐོབ་པའི་རྒྱུར་གྱུར་ཅིག །
t



། ད་༧ [ ༧། ༦
རྒྱུའ ལྟད་
པ་པོས་ཅུ དཀའ་སྤྱར་དས་དང་ ཟིགས།ར་བརྩེ་གདི་འདང་ལོ་
ནང ། ༡༡། བྱི་ལས་དགོངས་ཚུལ་༽ ལོར་ ༧ ན པ དང༌། རྒྱབ་གར་
མ དང ཤ ར ལ་སྐོར སངས ལ་པར་ཅིལ་ ས པ སངས་སྦེང ད་ནི་ཚོགས་འདི ། ཝ་ཡལ་ལ ཕ དང
ལ །མརྒྱང༠༨ དོའི འདུལ ། དེས དབུ དུ ༡ ནང་ བོད་ ཀྱི་ མ་ པ་ ནས པོ ང༌མྱུར དུ ༡) རྒྱ ས ་ ངག་
ན གལ མ ན པ ར པ ལ རང ན
བ– ནམ་༡ ནང་གསང་
་ བ མ ལ་ གཏིབྷ མི་ཡུལ་རྒྱལ་ལ་བ་
ལྟ ་ པོ སོ སོག་རང་ས་ནའབད གསུམ་ ༡རྒྱུ ་ པས
། །སྲོག་དང༌བྲལ་བས་
བ བ ན བ མ ་པ ན པ འི ད པ བཞེས་པ་པོད་ པ ར པན་



ལེའུ་དང་པོ།
གངས་དཀར་ལྷུན་པོའི་སྣོད་བཅུད་ས་རིས་གང༌། །
མི་ཚེའི་ལོ་རྒྱུས་འདི་ཡི་གླེང་དུ་བཀོད། །
བྱང་ཆུབ་སེམས་དཔའ་ཡང་ཆོས་བཞི་དང་ལྡན་ན་ངེས་པའི་ཚིག་ལ་བར་མ་དོར་འགྱོད་པར་མི་འགྱུར་རོ། །བཞི་གང་ཞེ་ན།
ངེས་པའི་ཚིག་ཆོས་ལ་བདག་མེད་པར་མངོན་པར་ཆུད་ཅེས་བརྗོད་པ་དང༌། ངེས་པའི་ཚིག་སྐྱེ་གནས་སོ་ཅོག་ལ་དད་པའི་
འདུ་ཤེས་བསྐྱེད་པ་མི་རིགས་ཞེས་བརྗོད་པ་དང་། ངེས་པའི་ཚིག་གིས་ཐེག་པ་ཆེན་པོ་ལ་རྒྱུན་དུ་བསྔགས་པ་བརྗོད་པ་དང་།
ངེས་པའི་ཚིག་གིས་ལས་དགེ་སྡིག་གི་འབྲས་བུ་མི་རླག་ཅེས་བརྗོད་པ་དང་བཞིའོ། ། ཞེས་ཐར་མདོ་ལས་དྲངས།



༡༨
གླང་ཆེན་ཐལ་དཀར་གྱི་མཆེ་བ་ལྟར་དུ་དཀར་མདངས་རབ་ཏུ་འཚེར་ཞིང་ཁ་བའི་རྡུལ་ཕུང་བརྩེགས་པའི་གངས་དཀར་ལྷུན་པོ་ཇོ་མོ་གླང་མ་དང་། གངས་དཀར་ཏི་སེ། གཉན་ཆེན་ཐང་ལྷ། རོང་བཙན་
ཁ་བ་དཀར་པོ། ཤར་གྱི་རྨ་རྒྱལ་སྦོམ་ར། སྒ་ཡི་སྐྱོགས་ཆེན་གདོང་ར། གཉན་པོ་གཡུ་རྩེ། རྒྱམ་རྒྱལ་རྡོ་ཏི་གངས་དཀར་སོགས་གངས་རི་དཀར་པོས་ཕྱོགས་བཞི་ནས་ལྕགས་རིའི་བཙན་རྫོང་བཞིན་དུ་
མུ་ཁྱུད་དུ་བསྐོར་ཅིང་། སྟོད་ནས་སེང་གེ་ཁ་འབབ་དང་། རྟ་མཆོག་ཁ་འབབ། རྨ་བྱ་ཁ་འབབ། གླང་ཆེན་ཁ་འབབ་བཞི་སྟེ་ཁ་འབབ་བཞི་པོ་དཀར་མདངས་འཕྲོ་བའི་རླབས་ཀྱི་མེ་ཏོག་ཕྲེང་བ་མཁའ་
ཏོར་བ་དང་བཅས་ཨེ་ཤ་ཡ་གླིང་གི་རྒྱལ་ཁབ་དུ་མའི་སྐྱེ་འགྲོའི་གསོས་སུ་དལ་གྱིས་འབབ་ཅིང་། བར་ནས་འཛམ་གླིང་གི་མི་གྲངས་ལྔ་ཆ་གཅིག་ཙམ་ལ་དབུགས་ཀྱི་རྒྱུ་བ་སྟེར་ཞིང་འགྲོ་བ་མིའི་
རིགས་ལ་ཤེས་རིག་དཔལ་དུ་བསྐྲུན་པའི་གངས་རིའི་ནུ་ཞོ་མངར་མོ་སྟེ་གསེར་ལྡན་འབྲི་ཀླུང་སྔོན་མོ་དང་། སྐྱེ་འགྲོ་སྟོང་གི་གསོ་དབུགས་ཆབ་བཟང་ཟླ་ཆུ་སྔོན་མོ་དང་། མཐོ་སྒང་ཚངས་པའི་རལ་ཀླུང་
རྨ་ཆུ་ཁུག་པ་དགུ་ལྡན་བཅས་ཆུ་ཆེན་གསུམ་པོ་ནི་གཅིག་ལས་གཅིག་མགྱོགས་མཐའ་ཡི་རྒྱ་མཚོ་ནང་དུ་དུས་བཞིར་ངལ་མེད་དུ་འཇུག་པ་དང་། སྨད་ནས་བསྐལ་པ་སྟོང་གི་གངས་འཁྱགས་ཀྱི་ཀློང་དུ་
རྩེན་པའི་མདོ་དབུས་མཐོ་སྒང་གི་སྐྱེ་དངོས་སེམས་ཅན་གསོ་བར་དྲོད་འཇམ་དང་བརླན་གཤེར་གྱི་མཁའ་དབུགས་སྦྱིན་པའི་མཚོ་མོ་ཁྲི་ཤོར་རྒྱལ་མོ་གཙོ་གྱུར་པའི་མཚོ་དང་མཚེའུ་མང་པོས་ཡངས་
ཤིང་རྒྱ་ཆེ་བའི་དབྱིག་འཛིན་སྒེག་མོ་ལ་བེཌཱུརྱའི་མདངས་ཀྱིས་ཕྲ་ཚོམ་རྒྱན་པའམ། ཡང་ན་སྟེང་ཕྱོགས་རྒྱལ་བའི་ཞིང་ལ་གུས་པའི་ཡོན་ཆབ་ཕུལ་བ་ནང་བཞིན་མཛེས་པ་དང་། ནགས་ཀྱི་ཚལ་དག་
ནི་བཟའ་བ་རུང་བའི་ཐོག་གུ་ཕུན་སུམ་ཚོགས་པར་ལྡན་ལ་སྔོ་ལྗང་ལོ་འདབ་ཀྱིས་ལེགས་པར་སྤུད་ཅིང་། མཚམས་དང་མཚམས་སུ་ཁུ་བྱུག་དང་། འཇོལ་མོ། ཅོ་ཀ སྐྱ་ཀ མཆིལ་པ། ཕུག་རོན་སོགས་
སྤུ་སྡུག་འདབ་ཆགས་ཚོགས་ཀྱིས་རང་སེམས་སྡུག་གི་མཚོ་མོ་ནང་ནས་འདྲེན་ཞིང་སྐྱོབ་པར་ནུས་པའི་སྐད་སྙན་ཅི་རིགས་སྒྲོག་པ་དང་། ཕར་ཀའི་ཤིང་སྡོང་གི་ཡལ་ག་ནས་ཚུར་ཀའི་ལྷ་ཤིང་གི་ལྕུག་
ཕྲན་རྩེ་རུ་འཕུར་ལྡིང་བགྱིས་པའི་གཤོག་འགྱུར་གར་ལ་རོལ་བའི་མཛེས་སྡུག་གི་རྣམ་འགྱུར་དེས་སྨྱོ་འབོག་ཐེབས་པའི་ནད་པ་དག་ཀྱང་སེམས་ཁམས་དྭངས་པར་བྱེད་པ་དང་། གཞན་སྡེ་ཟིལ་གྱིས་



ནོན་པར་སྙིང་ཁམས་རྒོད་པའི་ངར་སྒྲ་བར་མེད་དུ་སྒྲོགས་པའི་སྟག་དང་། གཟིག དོམ། དྲེད་མོང་། སྤྱང་ཀི། འཕར་བ་སོགས་གཅན་གཟན་དག་ནི་བག་མེད་དུ་རྒྱུ་བས་སེམས་ཅན་གཞན་དག་ནགས་
སུ་འགྲོ་བར་ལྟ་ཅི། དེ་དག་གི་སྒྲ་ཙམ་རྣ་བར་ཐོས་པས་ཀྱང་ཡིད་ཀྱི་སྤ་བཀོང་བར་བྱེད་པ་དང་། སེར་པོ་གསེར་ཞྭ་ཐོགས་པའི་སྤང་རི་དང་། སྔོ་ལྗང་ལོ་འདབ་སྟུག་པའི་ནགས་རི། དངུལ་དཀར་མེ་ལོང་
འཚེར་བའི་གངས་རི། སྨུག་པོ་མཆོང་མདངས་འཛིན་པའི་རྫ་རི་སོགས་སུ་གནས་བཅས་པའི་གཙོད་དང་གྲྭ་བ། དགོ་བ། གླ་བ། གནའ། རྐྱང་། འབྲོང་སོགས་འཛམ་གླིང་ན་ཆེས་དཀོན་པའི་རི་སྐྱེས་ཀྱི་
སྲོག་ཆགས་རྣམས་ནི་བག་ཡངས་སུ་རྩེན་ཞིང་ཁ་ཟས་ནི་སྡིག་པ་ཆུང་བའི་རྩྭ་དང་རྩི་ཤིང་ལ་བྱས་ཤིང་། འོ་མའི་བཅུད་ཀྱི་མདངས་སུ་གྱུར་བའི་བཏུང་བ་ཆབ་དང་ཆུ་བོ་ལ་རོལ་ནས་ཅི་དགར་ལོངས་
སུ་སྤྱོད་བཞིན་རྒྱུད་བཟང་པོ་མུ་ནས་མུ་རུ་སྤེལ་བ་དང་། ས་ཐམས་ཅད་གཏེར་གྱིས་གང་བ་སྟེ་གཟི་དང་། ཁྲ་མན། ཁྱུང་སྐྱུག ནལ་ལ་སོགས་པ་མི་བཞུ་བའི་ཁམས་ཀྱི་རིན་པོ་ཆེ་དང་། གསེར། དངུལ།
ཟངས། ལྕགས་སོགས་བཞུ་བའི་ཁམས་ཀྱི་རིན་པོ་ཆེ་དང་། ཁབ་ལེན་དང་། གསེར་རྡོ། དངུལ་རྡོ། ལྕགས་རྡོ་ལ་སོགས་པ་བཞུ་བའི་ཁམས་ཀྱི་རྡོ་རིན་པོ་ཆེ་དང་། སྦལ་རྒྱབ་དང་། གངས་ཐིག རྡོ་སོལ།
ཡུགས། ལྷང་ཚེར། མཐིང་རྒྱུས་ལ་སོགས་མི་བཞུ་བའི་ཁམས་ཀྱི་རྡོ་རིགས་སོགས་གཏེར་ཁ་ཆེ་ཕྲ་དཔག་ཏུ་མེད་པས་ཕྱུག་པའི་གངས་ཅན་སཱ་ལའི་སྨན་ལྗོངས་འདི་ནི་མིང་དོན་མཚུངས་པའི་དག་པའི་
ཞིང་ཁམས་ཤིག་ཡིན་ཏེ། འདི་ལ་གཟུར་གནས་བློ་དང་ལྡན་པའི་སྐྱེ་བོ་ཚང་མས་མ་གྲོས་གཅིག་མཐུན་གྱིས་གདོད་མའི་དགའ་ཚལ་ཆེན་མོ་ཞེས་མགྲིན་གཅིག་ཏུ་འབོད་ཀྱིན་གདའ།
དེ་ལྟ་བུའི་ཡུལ་ཁམས་ཁྱད་པར་ཅན་འདི་རུ་སེམས་ཅན་སྤྱི་མཐུན་གྱི་བསོད་ནམས་དབང་གིས་འགྲོ་བ་བྱུང་ཞིང་འཕེལ་བའི་ལོ་རྒྱུས་རགས་རིམ་ཙམ་ཞིག་ཁུངས་བཙུན་པའི་རྒྱལ་རབས་ཡིག་ཚང་དག་
ལས་འདིར་བཤུས་ན། གདོད་མའི་བོད་ཁམས་ཡུལ་གྱི་རྣམ་པ་ནི། །གངས་རིས་བསྐོར་ཞིང་ཐོག་མར་མཚོ་ཡིས་གང་། །མཚོ་རྣམས་རིམ་བྲི་སྐམ་སའི་སྲོག་ཆགས་ནས། །མི་ཡི་འགྲོ་བ་རིམ་བཞིན་འཕེལ་
བར་གྲགས། །སྟོད་ཀྱི་མངའ་རིས་སྐོར་གསུམ་རྫིང་དང་འདྲ། །གཡའ་རི་གངས་རིས་ཡོངས་སུ་བསྐོར་བ་དང་། །སྨད་ཀྱི་མདོ་ཁམས་སྒང་དྲུག་ཞིང་དང་འདྲ། །རྩི་ཤིང་ནགས་ཚལ་སྟུག་པོ་གོས་སུ་བཀླུབས། །
བར་གྱི་དབུས་གཙང་རུ་བཞི་ཡུར་བ་འདྲ། །བྲག་རི་སྤང་ལྗོངས་དྭངས་གཙང་ཆུ་རྒྱུན་གྱིས། །ཡོངས་སུ་གང་ཞེས་གདོད་མའི་བོད་ཁམས་ཀྱི། །མཛེས་ལྡན་སྣོད་ཀྱི་བཀོད་པའི་ཆགས་དབྱིབས་དང་། །
26



མངའ་རིས་སྐོར་གསུམ་ཤ་རྐྱང་རི་དྭགས་གླིང་། །མདོ་ཁམས་སྒང་དྲུག་འདབ་ཆགས་བྱ་ཡི་གླིང་། །དབུས་གཙང་རུ་བཞི་སྟག་གཟིག་གཅན་གཟན་གླིང་། །ཡིན་ཞེས་བཅུད་ཀྱི་སྲོག་ཆགས་བྱུང་ཁུངས་
དང་། །ཡར་ཀླུང་རྩེད་ཐང་གཞུང་གི་བྲག་སྐྱིབས་སུ། །འཕགས་པའི་རྣམ་སྤྲུལ་སྤྲེལ་རྒན་བྱང་སེམས་དང་། །སྒྲོལ་མའི་རྣམ་སྤྲུལ་བྲག་སྲིན་འདུས་པ་ལས། །སྤྲེལ་ཕྲུག་མང་སྐྱེས་བོད་མིའི་མེས་པོ་སྟེ། །བསེ་
རྨུ་ལྡོང་སྟོང་ནང་གི་རིགས་བཞི་དང་། །དབྲ་འབྲུ་ཕྱི་རིགས་མིའུ་གདུང་དྲུག་དང་། །རིགས་ཀྱི་ཕྱི་མོ་བཅུ་གཉིས་ལ་སོགས་པ། །བུ་ཕྲུག་རིམ་འཕེལ་གདོད་མའི་སྤྱི་ཚོགས་བྱུང་། །ཞེས་པའོ། ། དེ་ཡང་
གངས་རི་ཆེན་པོའི་ལྗོངས་སུ་ཁམས་ནང་ཆེན་རྒྱལ་པོ་ཞེས་པ་མི་རྗེ་ལྷ་ཡིས་མཛད་པའི་གདུང་རྒྱུད་ཅིག་བྱོན་པ་གང་དེའི་གདུང་རྒྱུད་བྱུང་ཚུལ་རགས་པ་ཞིག་ཞུས་ན་འདི་ལྟར་ཏེ།
རབ་བྱུང་བཞི་པའི་མེ་སྤྲེལ་ལོ་སྟེ། སྤྱི་ལོ་༡༢༡༦ལོར་འགྲོ་མགོན་ཏི་ཤྲཱི་རས་པ་ཁམས་ཟླ་ཆུ་བརྒྱུད་དེ་ཕེབས་སྐབས་ཟུར་མང་གི་ས་ཆ་ཡོ་ཕུ་ཞེས་པའི་གནས་སུ་སྐུ་གཤེགས་པར། འགྲོ་མགོན་གྱི་ཐུགས་
སྲས་སྤྱན་སྔ་རས་པ་དཀར་པོ་ལ་ཏྲེ་བོ་ཨ་ཀླུ་སོགས་བུ་སློབ་རྣམས་ཀྱིས་རོགས་བགྱིས་ཏེ་བླ་མའི་སྐུ་གདུང་དེ་ཟླ་རྒྱུད་རྫ་མེར་ཆེན་གྱི་གཤམ་དུ་སྐུ་གདུང་ཞུགས་སུ་སྦྱངས། སྐུའི་གདུང་འབུམ་ཆེན་མོ་ཉིན་ལྔ་
བཅུའི་རིང་ལ་བཞེངས་གྲུབ་ཅིང་། བུ་སློབ་རྣམས་ཀྱིས་ཀྱང་རང་རང་གི་བཞུགས་ཁང་བསྐྲུན་ཏེ་གནས་གཞི་བཟུང་བས། དེ་ནས་བཟུང་ལུང་པ་དེར་སྐུ་འབུམ་གཞུང་དང་སྐུ་འབུམ་དགོན་དུ་གྲགས། དེ་
ནས་རས་པ་དཀར་པོ་ཆོས་ཀྱི་བླ་མ་དང་། ཏྲེ་བོ་ཨ་ཀླུ་མི་ཆོས་ཀྱི་དཔོན་དུ་བྱས་ཏེ་མི་ཉག་ནས་བཟོ་བོ་བོས་ཏེ་ཆོས་སྲིད་ཀྱི་ལྟེ་བ་ཕོ་བྲང་ནང་སོ་ཆེན་མོ་ཞེས་པ་ཀ་བ་བརྒྱ་དང་ཉེར་ལྔའི་ས་མལ་ཅན་སྟེང་
དུ་གྱོ་ཐོག་གི་བྱ་འདབ་དང་གསེར་གྱི་གཉྫི་རས་སྤྲས་པ། ཕྱི་རོལ་དུ་ཁྱམས་ཆེན་པོ་བསྐོར་ལམ་དང་བཅས་པ་དཔེ་ཟླ་བྲལ་བ་ཞིག་བཞེངས་གྲུབ། དེར་རྟེན་ཕོ་བྲང་ནང་སོ་ཆེན་མོའི་མིང་སྒྲ་ལས་དྲངས་ཏེ་
ནང་ཆེན་པ་ཞེས་འཇགས་ཚུལ་ཡང་གྲགས་སོ། ། དེ་ནས་ནང་སོ་ཆེན་མོའི་གདན་རབས་བཞི་པ། འབྲུ་རྗེ་སྤྱི་ཕུད་འཁོར་ལོ་བཟང་པོ་ནས་རྩིས་པའི་གདུང་རབས་བཞི་བཅུ་ཞེ་དྲུག་པ་ཏྲེ་བོ་ཆོས་ཀྱི་རྒྱལ་
མཚན་དེ་ཉིད་ལ་ཧོར་སེ་ཆེན་རྒྱལ་པོའི་བཀའ་ཤོག་ཕབ་སྟེ་མདོ་སྟོད་
ད་རས་ཚང་སྒོམ་སྡེའི་རྗེ་བོ་རུ་མངའ་གསོལ་ཏེ། ཏྲེ་རབ་ཁ་ཡན་ཆད་དབང་དུ་བསྡུས་ཤིང་རྒྱལ་ས་སྐུ་འབུམ་གཞུང་ལ་བཞུགས་སྐབས།
(1) ལྷོ་འབྲོང་སྤྲུལ་བསྟན་འཛིན་ཉི་མས་མཛད་པའི་བོད་མདོ་ཁམས་ནང་ཆེན་དགེ་འབྲོང་ཡུལ་གྱི་སྣོད་བཅུད་ལུགས་གཉིས་ཀྱི་བྱུང་བ་བརྗོད་པའི་དེབ་ཐེར་གངས་ཆབ་ལྕི་ཟླའི་ཟེགས་མ་ཞེས་བྱ་བ་བཞུགས་སོ་ཞེས་པ་ལས་དྲངས།



(T)
ཏྲེ་བོ་ཆོས་ཀྱི་རྒྱལ་མཚན་ནི་འཕགས་པ་རིན་པོ་ཆེའི་བཀའ་ཡི་སྲིད་འཕྱང་བའི་ནང་བློན་ཆེན་མོ་རུ་གྱུར་ཏེ། ཆེན་པོ་ལ་དགོས་པའི་ལས་ཚན་བཅུ་གསུམ་གྱི་ཐོབ་ཐང་བསྩལ་ཅིང་། རྗེ་ལ་ཁམས་ནང་
ཆེན་རྒྱལ་པོ་དང༌། ཡུལ་ལ་ནང་ཆེན་རྒྱལ་ཁམས་ཡོངས་གྲགས་ཀྱི་མིང་དུ་འཇགས། སྤྱིར་ནང་ཆེན་རྒྱལ་པོ་ནི་སྟག་རི་མོ་ཅན་ལ་བརྒྱ་ཡོད་ཀྱང་། ལུས་མེ་རི་ཅན་ལ་རེ་རེ་ཙམ། འབྲུག་ཐོག་བཟུང་
ཅན་ལ་བརྒྱ་ཡོད་ཀྱང་། ལག་ནོར་བུ་ཅན་ལ་རེ་རེ་ཙམ་གྱི་དཔེ་ལྟར་དུ་ཁྲབ་དཀར་མོ་སྟེང་གི་ཚེ་མདུད། རྨོག་སེར་པོ་སྟེང་གི་དར་འཕྲུ། བྱང་གནམ་མཚོ་ཕྱུག་མོའི་ཁ་ལེབ། ལྷོ་ཤིང་སྒོ་ཐོག་པའི་དཔོན་
ཆེན། མདོ་སྟོད་མི་ཡི་རྒྱལ་པོ། ཕྱག་ན་པདྨོའི་རྣམ་སྤྲུལ་ཡིན་ལགས། ” ལྷག་ཏུ་ནང་ཆེན་རྒྱལ་པོའི་རྒྱལ་རབས་རིམ་བྱོན་ལས་གདུང་རབས་རེ་ལྔ་པ། ཏྲེ་བོ་ཨ་ཀླུ་ནས་བ བརྩིས་པའི་རྒྱལ་རབས་བཅོ་བརྒྱད་
པ་རྒྱལ་པོ་རྡོ་རྗེ་ཚེ་དབང་ལ་སོག་དྭ་ཆིང་གིས་མདོ་སྟོད་ཡོངས་ཀྱི་སྤྱིའི་རྗེ་བོར་དབང་བསྐུར་བས། ཁོང་གི་སྐུ་དུས་སུ་ཤར་ནས་འདན་ཁྲ་བོ་ལ་དང༌། ལྷོ་ནས་ཇོ་ལའི་ལ་བཙས་ནག་པོ། ནུབ་ནས་སོག་ཕ་
བོང་གཡང་འཛོམས། བྱང་ནས་མཚོ་སྔོན་པོ་ཚུན་ཆད་ནང་ཆེན་གྱི་ས་ཡིན་པར་བཤད།
ས་སྐྱོང་ཆེན་མོ་གང་དེའི་མངའ་འོག་ཏུ། སྤྱིར་བཏང་གི་དབང་དུ་བཏང་ནས་ཞུས་ན། ཕྱི་སྡེ་ཉེར་ལྔའམ། དེམ་ཆི་ཉེར་ལྔ། དཔོན་མགོ་ཉེར་ལྔ་ཟེར་བ་སོགས་དཔོན་མགོ་ཉི་ཤུ་རྩ་ལྔ་ཡོད། འདི་ལ་བཤད་
ཚུལ་ཅི་རིགས་མཆིས་ཀྱང་ཡིད་རྟོན་འཕེར་བའི་བཤད་སྲོལ་གཉིས་ཙམ་དྲངས་ན། ནང་ཆེན་མ་ཡིག་རྙིང་པ་མདོ་སྟོད་ཡོངས་ཀྱི་ནོར་འཛིན་ས་ཆར་སྔོན་བྱུང་གི་ལོ་རྒྱུས་རགས་བསྡུས་ཞེས་པའི་དེབ་ཏུ་
འཁོད་པ་ལྟར་ན་གྲྭའུ་མེ་རྒན་ཐའི་ཇི་བེ་ཧུ་ཅང་། དགེ་རྒྱལ་སྨད་མ་བེ་ཧུ་ཅང་། རོང་པོ་བེ་ཧུ་ཅང་། རག་ཤུལ་བེ་ཧུ་ཅང་། ཟུར་མང་བེ་ཧུ་ཅང་། ར་དྭ་བེ་ཧུ་ཅང་། བུ་ཆེན་བེ་ཧུ་ཅང་། ཁྲི་འདུ་བེ་ཧུ་ཅང་།
28
ནང་ཆེན་གསེར་ཕྲེང་དུ་འཁོད་པར་བལྟས་ན་འབྲུ་སྟག་རྒོད་ནས་བཀྲ་ཤིས་ཚེ་དབང་རྡོ་རྗེའི་བར་དུ་མི་རབས་སམ་གདུང་རབས་དོན་གསུམ་དུ་བགྲང་ཞིང་། གདུང་རབས་ཞེ་དྲུག་པ་ཏྲེ་བོ་ཨ་ཀླུ་ནས་རྗེ་བཀྲ་ཤིས་ཚེ་དབང་རྡོ་རྗེའི་བར་ལ་ནང་ཆེན་པའི་རྒྱལ་རབས་
ཉི་ཤུ་རྩ་བདུན་དུ་བགྲང་བ་ཡིན་ནོ། །
2 ཁྱུང་པོ་བློ་བཟང་གིས་གསུངས་པའི་ཚིག་གཡར།
ནང་ཆེན་རྫོང་སྲིད་གྲོས་རིག་གནས་ལོ་རྒྱུས་གཞུང་དོན་ཁང་ནས་རྩོམ་སྒྲིག་གནང་བའི་ཁམས་སྒོམ་སྡེ་ནང་ཆེན་པའི་དགོན་ཁག་རྣམས་ཀྱི་བྱུང་བ་ཕྱོགས་བསྒྲིགས་ཞེས་པའི་དེབ་ཀྱི་ཤོག་ངོས་བརྒྱད་པ་དང་དགུ་པའི་བར་དུ་གསལ།



ཞེའུ་བེ་ཧུ་ཅང་། ཉ་མཚོ་བེ་ཧུ་ཅང་། གུ་ཚ་བེ་ཧུ་ཅང་། སུ་རུག་བེ་ཧུ་ཅང་། འབྲོང་སྟོད་བེ་ཧུ་ཅང་། འབྲོང་སྨད་བེ་ཧུ་ཅང་། དགེ་རྒྱལ་སྟོད་མ་བེ་ཧུ་ཅང་། དགེ་རྒྱལ་བར་མ་བེ་ཧུ་ཅང་། ཡག་ར་བེ་ཧུ་ཅང་།
བེ་རུ་ཆུང་ཤུལ་བེ་ཧུ་ཅང་། ཡུལ་ཤུལ་བེ་ཧུ་ཅང་། ཆུ་ལེན་ཏོལ་ཏོའི་བེ་ཧུ་ཅང་། དུམ་པ་བེ་ཧུ་ཅང་། གྲྭའུ་ནན་ཤུལ་བེ་ཧུ་ཅང་། ཧར་ཤུལ་བེ་ཧུ་ཅང་། རྒྱས་བཟང་བེ་ཧུ་ཅང་། དགེ་འདུས་བེ་ཧུ་ཅང་
བཅས་ ཕྱེ་སྲོལ་ཡོད་པ་གཅིག་དང་། གཞན་ཞིག་ནི་ནང་ཆེན་དང་། གྲའུ། ལབ། བུ་ཆེན། རག་ཤུལ། སྡེ་རྟ། གུ་ཚ། ཁྲི་འདུ། ཨ་འཁྲོ། ཟུར་མང་། སུ་རུག །མོང་གོལ་རྒྱུན། ཡང་ཤར། སྒྲུབ་བརྒྱུད། དགེ་
རྒྱས་སྨད་མ། དགེ་རྒྱས་སྟོད་མ།༼ རྫ་སྲིབ། ༽ དགེ་རྒྱས་བར་མ། འབྲོང་པ་སྨད་མ། འབྲོང་པ་བར་མ། འབྲོང་པ་སྟོད་མ། ཡུལ་ཤུལ་ལྗོངས་སྲིབ། ཡུལ་ཤུལ་གཙང་རྒྱུད། ཡུལ་ཤུལ་རོང་མ། ཡུལ་ཤུལ་ཡག་
ར། ཉ་མཚོ་བཅས་དེམ་ཆུས་ཉེར་ལྔའམ་དཔོན་མགོ་ཉི་ཤུ་རྩ་ལྔ་ཞེས་པ་དེ་ཡིན། དཔོན་མགོ་ཉེར་ལྔའི་མཚན་ཐོ་བགྲང་སྲོལ་དེ་ལ་ཁྱད་པར་ཆེར་མེད། མདོར་ན་སྐབས་དེར་ཡུལ་གྲུ་ཀུན་ཏུ་སྲིད་པ་མི་
ནུབ་པའི་གཞུང་བཞི་ཟེར་བ་ཕུ་ལ་རི་རྒྱ་རྔོན་ཁྲིམས་དང་། བར་ལ་དགེ་འདུན་འདུལ་ཁྲིམས། མདའ་ལ་སྐྱ་ལོ་སྔོ་ཁྲིམས། ཡུལ་ལ་རྐུ་རྫུན་ཇག་ཁྲིམས་སོགས་ལ་ལུགས་གཉིས་ཆ་ནས་མ་རྨོངས་མ་འཁྲུག་
པའི་སྲོལ་དང་ཁྲིམས་བླ་ན་མ་མཆིས་པ་ཞིག་ཡོད།
ཕྱིས་སུ་ཡུལ་ཤུལ་བཅིངས་འགྲོལ་བཏང་རྗེས་ཡུལ་ཤུལ་དཔོན་མགོ་ཉེར་ལྔའི་ས་ཁོངས་དེ་ཡུལ་ཤུལ་རྫོང་དང༌། ཁྲི་འདུ་རྫོང་། ནང་ཆེན་རྫོང་། རྫ་སྟོད་རྫོང་། འབྲི་སྟོད་རྫོང་། ཆུ་དམར་ལེབ་རྫོང་བཅས་
རྫོང་ཁག་དྲུག་ཏུ་བགོས་ཏེ། ཡུལ་ཤུལ་ཁུལ་མི་དམངས་སྲིད་གཞུང་གི་གཞུང་ས་སྐྱེ་རྒུ་མདོ་ལ་བྱས། སྔར་གྱི་ས་རིས་ལྟར་ན་མདོ་དབུས་ཁམས་གསུམ་ལས་ཁམས་ཀྱི་ས་ཁོངས་ནི་དེང་སང་བོད་ལྗོངས་ཀྱི་
ཆབ་མདོ་དང་ནག་ཆུ། རྫ་ཡུལ་དང་སྤོ་བོ། སི་ཁྲོན་གྱི་དཀར་མཛེས་དང་། ཡུན་ནན་གྱི་བདེ་ཆེན་དང་། མཚོ་སྔོན་གྱི་ཡུལ་ཤུལ་བཅས་ཡིན་པར་མ་ཚད། ཤེས་རིག་དང་ལོ་རྒྱུས་སྨྲ་བ་འགས་སྐད་བརྡ་དང་
ཡུལ་སྲོལ་སོགས་ལ་བརྟག་ནས་མཚོ་སྔོན་གྱི་མགོ་ལོག་དང་སི་ཁྲོན་གྱི་རྔ་པའང་ཁམས་ལ་འདུ་བའི་འདོད་ཚུལ་འཛིན།
(1) ལྷོ་འབྲོང་སྤྲུལ་བསྟན་འཛིན་ཉི་མས་མཛད་པའི་མདོ་ཁམས་ད
ཀྱི་འབྲོང་ལོ་རྒྱུས་ལས་དྲངས།
༧ ཀྲུང་གོའི་བོད་རིག་དཔེ་སྐྲུན་ཁང་ནས་བསྐྲུན་པའི་ལབ་ཕན་འདུམ་བློ་བཟང་བློ་གྲོས་ཀྱིས་བརྩམས་མཛད་པའི་ལབ་ཆོས་འབྱུང་གི་པར་གཞི་དང་པོ་དཔར། ཤོག་ངོས་༣༨༢ལས་དྲངས། ༢༠༡༠ལོའི་ཟླ༦པའི་ནང་ནས།



30
སྤྱིར་ཡུལ་ཤུལ་ཞེས་པའི་མིང་འདི་སྔར་ནས་ཡོད་པར་གོང་གསལ་ལྟར་ཡིན་མོད། འོན་ཏེ་མཱ་པུ་ཧྥང་སྲིད་གཞུང་གིས་མཚོ་སྔོན་དབང་སྒྱུར་བྱེད་པའི་སྐབས་སུ་སྲིད་གཞུང་གི་དྲུང་ཡིག་ལ་ཀྲུའུ་ཤིས་ལོས་
ཟེར་བ་ཞིག་དུས་རབས་བཅུ་དགུ་པའི་ལོ་རབས་སུམ་ཅུ་ཡས་མས་ནང་ཡུལ་ཤུལ་ལ་བརྟག་དཔྱད་དུ་བཏང་། ཁོང་གིས་མཛད་པའི་ཡུལ་ཤུལ་བརྟག་དཔྱད་ཟིན་ཐོ་ཞེས་པའི་དེབ་ཏུ་ཡུལ་ཤུལ་ཞེས་པའི་
ཡིག་འབྲུ་འདི་གཉིས་ལ་རྒྱ་ཡིག་གིས་སྒྲ་སྒྱུར་བྱས། ནམ་ཞིག་གི་དུས་སུ་རྒྱ་ཡིག་ལས་ཡང་བོད་ཡིག་ཏུ་ཚུར་སྒྲ་བསྒྱུར་པས་མཐར་ཡུས་ཧྲུའུ་ཞེས་པའི་ཕུང་པོ་གསུམ་པའི་མིང་འདི་བྱུང༌། དུས་རབས་
དེའི་ལོ་རབས་དགུ་བཅུ་སྨད་ཙམ་ནས་སྐྱེ་མདོ་ས་ཁུལ་གྱི་ཤེས་ལྡན་པ་འགས་དོན་དེར་བརྟག་དཔྱད་བྱས་ཏེ་འབྲེལ་ཡོད་ཀྱི་ཡིག་ཆ་ཁག་ཏུ་ཡུས་ཧྲུའུ་ནས་ཡུལ་ཤུལ་ལ་དག་བཅོས་བྱས་མོད། འོན་ཏེ་
ཡུལ་ཤུལ་ཁུལ་དང་རྫོང་གི་འབྲེལ་ཡོད་ལས་ཁུངས་ཀྱི་དབང་པ་ཡོད་པའི་འགོ་ཁྲིད་འགས། ཡུལ་ཤུལ་ཞེས་པའི་མིང་འདི་ལ་མི་ཤི་རྒྱུ་ཟད་ཀྱིས་མཚེར་ས་སྟོང་སོང་བའི་གོ་
ནི་གོ་བ་ཞིག་འདུག་པས་བཀྲ་ཤིས་
པའི་མིང་ཞིག་མ་རེད་ཟེར་ནས་ཚིག་ཐག་བཅད། འོན་ཀྱང་ཁོང་ཚོས་ཡུས་ཧྲུའུ་ཞེས་པའི་ཡུས་དེས་བཀྲ་མི་ཤིས་པའི་སྡུག་ཡུས་ཀྱི་ཡུས་ཡིན་པ་ཅིའང་གླེང་མི་འདུག གང་ལྟར་ཡིན་ཀྱང་ད་ལྟ་ཁམས་
སྐྱེ་མདོ་ཕྱོགས་ཀྱི་ས་མིང་ལ་མི་སེར་ཁྲོད་ནས་ཐོན་པའི་དེབ་ཏུ་ཡུལ་ཤུལ་ཞེས་པའི་ཐ་སྙད་འདི་སྤྱོད་ཆེ་ཞིང་། གཞུང་འབྲེལ་གྱི་ཡིག་ཆ་ལ་ཡུས་ཧྲུའུ་ཞེས་པའི་ཐ་སྙད་འདི་འབྲི་བཞིན་ཡོད། ད་འོ་ན།
ལོ་རྒྱུས་ཀྱི་དོན་དངོས་ལ་འཇུས་ཏེ་མུ་མཐུད་དུ་ཞུས་ན། བཅིངས་འགྲོལ་མ་བྱས་པའི་ཡར་སྔོན་ཙམ་དུ་དཔོན་མགོ་ཉེར་ལྔའི་ཁོངས་སུ་གྲའུ་ དཔོན་ཞེས་པ་བློ་རིག་གྲུང་ཞིང་བཙན་བརྗིད་ཆེ་བའི་བེ་
ཧུ་ ཞིག་ཡོད། དཔོན་འདིས་ཡུལ་ཕྱོགས་འདི་ནས་གེ་སར་རྒྱལ་པོའི་སྒྲུང་ཡིག་ལས་བཤད་པའི་སྒ་པ་རིན་ཆེན་ཚོ་དྲུག འདན་མ་ཆུ་ལ་ཉིན་སྲིབ་ཅེས་པའི་རིན་ཆེན་ཚོ་དྲུག་གི་ནང་ཚན་སྒོ་དམར་
(D ༡༩༧༩ལོར་བསྐྲུན་པའི་དག་ཡིག་གསར་བསྒྲིགས་སུ་ཡུལ་ཤུལ་བོད་རིགས་རང་སྐྱོང་ཁུལ་ཞེས་བྲིས་ཤིང་། ༡༩༨༥ལོར་བསྐྲུན་པའི་བོད་རྒྱ་ཚིག་མཛོད་ཆེན་མོར་ཡུས་ཧྲུའུ་བོད་རིགས་རང་སྐྱོང་ཁུལ་ཞེས་བྲིས། ཐ་ན་ཁུལ་ལོ་རྒྱུས་ལས་ཁུངས་ཀྱིས་༢༠༠༡ལོར་བྲིས་པའི་
རང་གི་ལོ་རྒྱུས་ཤོག་ངོས་༡༢༡༢ཅན་གྱི་ཁ་བྱང་དུ། ཡུས་ཧྲུའུ་བོད་རིགས་རང་སྐྱོང་ཁུལ་གྱི་དེབ་ཐེར། ཞེས་དང་དེབ་དེ་རང་དུ། ཡུལ་ཤུལ་བོད་རིགས་རང་སྐྱོང་ཁུལ་ས་གནས་དེབ་ཐེར་རྩོམ་སྒྲིག་ཨུ་ཡོན་ལྷན་ཁང་གིས་རྩོམ་སྒྲིག་བྱས། ཞེས་པའང་བྲིས་ཡོད།
2 གྲའུ་དང༌། དྲའུ། གྲུའུ་སོགས་ཅི་རིགས་ཤིག་འབྲི་བར་མཐོང་ཡང་། སྔར་དྭ་ཕྲུག་ཅིག་ཡིན་པས་དྲུའུ་ཞེས་བྲིས་ནས་འགྲིག་པར་མཐོང་ཞེས་ལབ་ཕན་འདུམ་བློ་བཟང་བློ་གྲོས་ཀྱིས་གསུངས།
༧ བོད་རབ་བྱུང་བཅུ་གསུམ་པ་ས་སྤྲེལ་ལོ་སྟེ། སྤྱི་ལོ་༡༧༨༨ལོ་རུ་མན་ཇུའི་གནམ་སྐྱོང་རྒྱལ་པོའི་སྲིད་བློན་ཨམ་བན་རྡོ་རྒན་གྱིས་ཁམས་ཟླ་དཀར་མོའི་གཉན་ཐང་དུ་སྒར་བརྒྱབ་སྟེ། དཔོན་མགོ་ཉེར་ལྔའི་གཙོ་བོ་རྣམས་བསྡུས་ནས་ས་བགོས་བརྒྱབ། སྡེ་མཚམས་ཕྱེས།
བཀའ་ཤོག་གནང་། རྒྱལ་པོ་ལ་མུ་མེན་གྱི་ཏོག་དང་། བེ་ཧུ་ལ་དུང་ཏོག །བེ་ཅང་ལ་རག་ཏོག་བཅས་གནང་ནས། སྟོང་སྡེའི་དཔོན་ལ་ཚན་ཧུ་དང་། བརྒྱ་སྡེའི་དཔོན་ལ་བེ་ཧུ་ཞེས་སྒྲིག་གཞི་གསལ་པོར་བཀོད། ཆན་བུ་དང་བེ་ཧུ་ཟེར་བ་ནི་རྒྱ་སྐད་ཡིན་ཏེ། ཆན་ནི་སྟོང་དང་
བེ་ནི་བརྒྱ། ཧུ་ནི་དུད་ཀྱི་དོན་ཡིན་ཕྱིར་དུད་སྟོང་དང་དུད་བརྒྱའི་དོན་ཡིན་ནོ། །༼ལབ་ཕན་འདུམ་བློ་བཟང་བློ་གྲོས་ཀྱིས་བརྩམས་པའི་ལབ་ཆོས་འབྱུང་ལས་དྲངས།༽



ཀྱི
གསུམ་སྡེ་བརྒྱད་གཙོ་གྱུར་པའི་གསེར་ལྡན་འབྲི་ཆུ་འབབ་པའི་ཉིན་སྲིབ་གཉིས་ཀྱི་ཡུལ་ཀ་འགའ་ཞིག་དང་། བྱ་དཔལ་ཐང་” སོགས་ཡུལ་ཀ་འགའ་ཞིག་ལ་མངའ་དབང་བསྒྱུར་བཞིན་མཆིས། དེ་ཡང་
དུས་རབས་ཉི་ཤུ་པའི་དུས་མགོ་རུ་གྲའུ་དཔོན་ལ་འཇིགས་མེད་ཟེར་བ་ཞིག་བྱུང་ཞིང་། དཔོན་འདི་འཇིག་རྟེན་བྱ་བའི་ལས་ལ་ཤིན་ཏུ་འཇོན་ཐང་ཆེ་བས་རྗེས་སུ་དཔོན་མགོ་ཉེར་ལྔ་ནང་ནས་དབང་
དང་སྟོབས་ཆེ་ཤོས་ཤིག་ཏུ་གྱུར། འཇིགས་མེད་ཀྱི་བུ་ལ་རིན་ཆེན་ཚེ་རིང་ཟེར་ཞིང་། ཁོང་ཡང་ཕ་ཡི་བཀའ་བཀོད་དང་། བསླབ་བྱ་ལ་ཉན་མཁས་ཤིང་བློ་རིག་བཀྲ་བ་ཞིག་ཡིན་སྟབས་ཁྱིམ་ཚང་གི་འཚོ་
ཚིས་དང་། རིགས་རྒྱུད་ཀྱི་འཕེལ་རྒྱས། ཚོ་པའི་མ་འོངས་མདུན་ལམ་སོགས་ཀྱི་ཐད་ནས་འཇོན་ཐང་ཆེན་པོ་ཅན་ཞིག་ཏུ་འཚར། ཕྱིས་སུ་ང་བརྒྱད་ལོ་ལ་ཕྱི་རྒྱལ་དུ་ཕེབས།
གོང་ནས་ཞུས་པ་བཞིན་དུ་གྲའུ་དཔོན་གྱི་མངའ་འོག་ཏུ་སྒ་པ་དམར་གསུམ་སྡེ་བརྒྱད་ཡོད། དེ་ནི་མདོ་ཁམས་ཆུ་བཞིའི་ ༧ ཡ་གྱལ། སྒ་འབྲི་ཀླུང་སྔོན་མོའི་འབབ་རྒྱུན་གྱི་ཉིན་སྲིབ་གཉིས་ཀྱི་ཞིང་སྡེ་
དང་དགོན་པ་ཁག་གཅིག་ལ་ཟེར་བཞིན་ཡོད། དམར་གསུམ་ནི་གངས་རི་ཁྲོད་དུ་ཐེག་ཆེན་ཆོས་སྒྲ་སྒྲོག་པའི་དཔལ་བརྩེ་བ་ཆེན་པོའི་གྲུབ་མཐའ་འཛིན་པའི་ས་སྐྱའི་དགོན་པ་ཁག་གསུམ་ལ་ཞུ་ཏེ། དེ་
དག་ནི་འབྲི་ཆུའི་སྲིབ་ཕྱོགས་ནས་ཐར་ལམ་དགོན་པ་དང་། རྫོང་མགོ་དགོན་པ་གཉིས་དང་། འབྲི་ཆུ་ཉིན་ཕྱོགས་ནས་ཐུབ་བསྟན་དགོན་པ་བཅས་གསུམ་པོ་ཡིན། སྡེ་བརྒྱད་ནི་དགོན་ཁག་དེ་གསུམ་གྱི་
མཆོད་སྡེ་བརྒྱད་དེ། འབྲི་ཆུའི་སྲིབ་ཕྱོགས་ནས་ཐག་མདའ་སྡེ་པ་དང་འབྲོང་མདའ་སྡེ་པ་གཉིས། ཐག་ལུང་སྡེ་པ་དང་རྨེ་སེང་སྡེ་པ་གཉིས་བཅས་འབྲི་ཆུའི་སྲིབ་ཕྱོགས་ཀྱི་སྡེ་པ་བཞི་དང་། འབྲི་ཆུའི་
ཉིན་ཕྱོགས་ནས་ཁུ་ཐོག་སྡེ་པ་དང་ལབ་མདའ་སྡེ་པ་གཉིས་དང་། རག་ན་སྡེ་པ་དང་དུང་འཁོར་སྡེ་པ་གཉིས་བཅས་སྡེ་པ་བཞི་སྟེ་བསྡོམས་པས་སྡེ་པ་བརྒྱད་པོ་དེ་ཡིན། སྡེ་བརྒྱད་ལས་ཐར་ལམ་དགོན་
པའི་མཆོད་སྡེ་ལ་འབྲོང་མདའ་སྡེ་པ་དང་། ཐག་མདའ་སྡེ་པ། ཐག་ལུང་སྡེ་པ་བཅས་གསུམ་དང་། ཐུབ་བསྟན་དགོན་པའི་མཆོད་སྡེ་ལ་ཁུ་ཐོག་སྡེ་པ་དང་། ལབ་མདའ་སྡེ་པ། རག་ན་སྡེ་པ། དུང་འཁོར་སྡེ་
བྱ་དཔལ་ཐང་ཞེས་པའི་སྒ་སྐྱེ་རྒུ་མདོ་ནས་འབབ་བཞིན་པའི་དཔལ་ཆུ་དང་བྱ་ཆུ་ཞེས་བྱ་བའི་ཆུ་གཉིས་འབབ་པའི་ཆུ་མགོ་ལྟ་བུར་ཆགས་པའི་ཡུལ་སྡེ་གཉིས་ཀྱི་མིང་ཡིན།
(2 མདོ་ཁམས་ཆུ་བཞི་ནི་འདམ་དང་འབྲིའི་སྣ་ཁུང་ནས་འབྲི་ཆུ་གསེར་ལྡན་སེར་པོ་འབབ་པ་དང་། ཨ་ཆེན་གངས་རྒྱུད་དང་གཡག་ར་སྟག་རྩེ་ནས་རྨ་ཆུ་མཚལ་ལྡན་ཁམ་པ་འབབ། ཟླ་དཀར་ནག་སྐྱིབས་གསུམ་སོགས་ནས་ཟླ་ཆུ་གཡུ་ལྡན་སྔོན་མོ་འབབ། ནག་སོག་
ཤག་གསུམ་ནས་དངུལ་ལྡན་རྒྱལ་མོ་རྔུལ་ཆུ། ཡང་ན་ཆུ་སྲང་དང་ལྕི་རྡོ་སྤུག་གསུམ་ནས་ལྕི་ཆུ་ནོར་ལྡན་ཕྱུག་མོ་འབབ་ཅེས་པའོ་ཞེས་ལྷོ་འབྲོང་སྤྲུལ་བསྟན་འཛིན་ཉི་མས་མཛད་པའི་མདོ་ཁམས་དགེ་འབྲོང་ལོ་རྒྱུས་ནང་དུ་གསལ། ༼སྤྱིར་ཆུ་བཞི་ནི་རྨ་འབྲི་རྡུལ་ཟླ་
བཞི་ལ་གོ་བར་ཡོངས་གྲགས་རེད།༽



པ་བཅས་བཞི་དང་། རྫོང་མགོ་དགོན་པའི་མཆོད་སྡེ་ལ་རྨེ་སེང་སྡེ་པ་གཅིག་པུ་ཡིན། མི་ལ་ལུགས་གཉིས་འཛོམས་ཤིང་ས་ལ་དགེ་བཅུ་ཚང་བའི་ཡུལ་ཀ་དེ་རུ་སྒ་ཡི་མཆོད་རྟེན་དཀར་པོ་ཞེས་མཐོ་རིས་
ཐར་ལམ་འཛེགས་པའི་ཐེམ་སྐས། ངན་འགྲོའི་སྒོ་མོ་འགོག་པའི་གནས་ཆེན། སྲིད་གསུམ་ཁྱོན་ན་སྙན་གྲགས་རྒྱས་པའི་མཆོད་རྟེན་བྱིན་ཆེན་དེ་བཞུགས་ཡོད།
དེ་ཡང་ཡུལ་ཕྱོགས་འདིའི་གནས་རི་དང༌། རིག་གནས་ལོ་རྒྱུས་ལ་མོས་པ་ལྡན་པའི་བློ་གསར་དག་ལ་ཕན་པ་རེ་མཆིས་ན་སྙམ་པའི་ཀུན་སློང་རྣམ་དག་ཅིག་གིས་མཆོད་རྟེན་བྱིན་ཆེན་འདིའི་ལོ་རྒྱུས་
ཤིག་རྟེན་འདིའི་དཀར་ཆག་ལས་ཅུང་ཟད་ཅིག་འདི་རུ་བཤུས་ན། དེ་ལས་སྒ་ཡི་མཆོད་རྟེན་དཀར་པོ་ཞེས། །ཡོངས་སུ་གྲགས་འདིའི་ཕན་ཡོན་ཉུང་ངུར་སྤྲོ། །སྔར་དུས་སྟོན་པ་འོད་སྲུང་ཆེན་པོ་ཡིས། །
ཐུགས་ཀྱི་འོད་ལས་མཆོད་རྟེན་སྟོང་རྩ་སྤྲོས། །དེ་ལས་གནོད་སྦྱིན་མི་མིན་ཡུལ་སོགས་སུ། །ལོ་ནི་ལྔ་བརྒྱ་རེ་བཞུགས་མཐའ་མ་རུ། །འོག་མ་ཀླུ་ཡི་ཡུལ་དུ་གདན་འདྲེན་བྱས། །ལོ་ནི་ལྔ་བརྒྱར་ཀླུ་ཡུལ་འགྲོ་
དོན་སྐྱོང་། །དེའི་མཚམས་གངས་ཅན་བོད་ཀྱི་ཡུལ་ཁམས་འདིར། །ཨོ་རྒྱན་ཆེན་པོ་ཞབས་ཀྱིས་བཅག་པའི་ཚེ། །ལྷུང་ལྷུང་གསེར་ལྡན་འབྲི་ཆུ་འབབ་པའི་འགྲམ། །ཨོ་རྒྱན་སྐུ་དངོས་གནས་འདིར་ཕེབས་
པའི་ཚེ། །འོག་མ་ཀླུ་ཡིས་གུ་རུ་རྗེ་ལ་ཕུལ། །གུ་རུས་ལྷ་སྲིན་སྡེ་བརྒྱད་ལས་ལ་བསྐུལ། །གྲུ་གསུམ་ས་གནད་སྟེང་དུ་མེ་བཙའ་བཞེངས། །ཕྱི་རོལ་རྩ་བརྒྱད་མཆོད་རྟེན་དོད་པའི་ཚུལ། །ནང་དུ་ཤེལ་གྱི་
མཆོད་རྟེན་བཞུགས་སུ་གསོལ། །གུ་རུ་ཉིད་ཀྱིས་རབ་གནས་བྱིན་རླབས་བསྩལ། །ཀླུ་བདུད་དགེ་བསྙེན་ཆེན་པོ་གཉེར་དུ་བསྐོས། །རྫོགས་ཆེན་ཐུབ་བསྟན་དར་བའི་སྨོན་ལམ་འདེབས། །རྩེ་མོ་ཉི་ཟླ་དུས་
གསུམ་སངས་རྒྱས་དང་། །ཆོས་འཁོར་བསྐལ་པ་བཟང་པོ་སངས་རྒྱས་སྟོང་། །བྲེ་ན་དེ་བཞིན་གཤེགས་པའི་རིང་བསྲེལ་འབུམ། །བུམ་ཁང་ནང་དུ་བདེ་གཤེགས་འདུས་པའི་ལྷ། །བང་རིམ་རྒྱུད་སྡེའི་ལྷ་
ཚོགས་འཇའ་ལྟར་བཀྲ། །སེང་ཁྲི་རིན་ཆེན་ནོར་གྱི་གཏེར་ཁ་ལྡན། །ས་འཛིན་རྒྱལ་ཆེན་སྡེ་བཞིའི་འཁོར་དང་བཅས། །དེ་འོག་མ་རྒྱུད་མཁའ་འགྲོའི་ཕོ་བྲང་ནི། །ལྷ་ཁང་ཀ་བ་ལྔ་བརྒྱའི་ཚད་ཙམ་ཡོད། །
དུས་གསུམ་སངས་རྒྱས་རྒྱལ་བ་རིག་འཛིན་ཚོགས། །ཡེ་ཤེས་དམ་ཚིག་གཉིས་མེད་བཞུགས་པ་ལ། །ལྷ་སྲིན་སྡེ་བརྒྱད་ཀུན་གྱིས་ཕྱག་འཚལ་ཞིང་། །མ་དང་མཁའ་འགྲོ་རྣམས་ཀྱིས་བསྐོར་བར་བྱེད། །རྩ་
བརྒྱུད་བླ་མའི་ལྷ་ཚོགས་སྤྲིན་ལྟར་གཏིབས། །འགྲོ་དྲུག་རྣམས་ཀྱི་སྒྲིབ་པ་སྦྱང་བའི་རྟེན། །དུས་བཟང་ཚེས་སུ་འཇའ་ཡི་གུར་ཕུབ་ཅིང་། །མེ་ཏོག་ཆར་འབབ་རོལ་མོའི་སྒྲ་ཡང་ལྡིར། །དངོས་གྲུབ་བདུད་
32



རྩིའི་ཆུ་མིག་རང་བྱོན་བཞུགས། །ཞེས་པ་ལྟ་བུའོ། །
ད་དུང་རྒན་རབས་རྣམས་ཀྱི་ངག་སྒོ་ན་མཆོད་རྟེན་དཀར་པོའི་བྱུང་ཚུལ་ཐད་ནས་ངོ་མཚར་ཆེ་བའི་གཏམ་འདྲི་འདྲ་ཞིག་བཤད་རྒྱུ་འདུག ད་ལྟ་མཆོད་རྟེན་བཞུགས་པའི་གནས་དེ་ནི་སྔར་ཞིང་ས་རྐྱང་
རྐྱང་ཡིན། ཉིན་ཞིག་ལབ་མདའི་སྡེ་པའི་བུད་མེད་ཅིག་ཞིང་ཁར་ཞིང་རྫས་སུ་རྟའི་ལུད་འཐུ་རུ་སོང་དུས། ད་ལྟའི་མཆོད་རྟེན་བཞུགས་ས་དེ་ནས་ཤེལ་གྱི་མཆོད་རྟེན་ཆུང་ངུ་ཞིག་ས་འོག་ནས་འབུས་
འདུག་པ་མཇལ་བས། མོས་ངོ་མཚར་ཡིད་དབང་འཕྲོག་པའི་མཆོད་རྟེན་དེ་ཉེ་ཁོར་གྱི་པྲ་ཚགས་ཆེ་བའི་བྱིས་པ་ཚོས་བཅག་དཀྲུག་གཏོང་བར་དོགས་ནས་རྒྱབ་ཀྱི་སླེ་བོ་ས་རུ་ཕོག་ནས་ཤེལ་གྱི་མཆོད་
རྟེན་ཐོག་ཏུ་བཀབ་སྟེ། འཕྲལ་དུ་ལབ་མདའི་གྲོང་དུ་ཕྱིན་ནས་ཡུལ་མི་རྒན་པོ་ཚོ་ལ་དོན་དེ་ཞུས། ཁོང་ཚོ་ཞིང་ཁར་དེར་སླེབས་དུས་ཤེལ་གྱི་མཆོད་རྟེན་ནི་རང་མལ་དུ་འདུག་པ་ལས་འཚར་བསྐྱེད་མ་
བྱུང་། དེ་ནས་ཡུལ་མི་ཚོས་ཤེལ་གྱི་མཆོད་རྟེན་དེ་ཉིད་གཟུང་འཇུག་ཏུ་ཕུལ་ཏེ་བཟོ་བཀོད་ལེགས་པའི་མཆོད་རྟེན་དཀར་པོ་དེ་ཉིད་བཞེངས་པར་གྲགས། ཕྱིས་སུ་མི་རྣམས་ཀྱི་བཤད་རྒྱུན་དུ་བུད་མེད་
དེས་སླེ་བོ་བཀབ་པས་མཆོད་རྟེན་ལ་བཙོག་གྲིབ་ཕོག་སོང་བ་རེད་ཅེས་སོ། །མདོར་ན་སྒ་ཡི་མཆོད་རྟེན་དཀར་པོ་འདི་རང་བྱོན་ཡིན་ཞེས་དད་ལྡན་མང་ཚོགས་ཀྱིས་དད་གུས་ཀྱི་མཆོད་པའི་མེ་ཏོག་ཕུལ་
དང་འཕུལ་བཞིན་ཡོད་།
དེ་ལྟ་བུའི་གནས་མཆོག་ཏུ་གྱུར་པ་སྒ་ཡི་མཆོད་རྟེན་དཀར་པོའི་ཉེ་ཁོར་ལ་ལབ་མདའ་སྡེ་པ་ཆགས་ཡོད། དེ་ནི་གོང་ནས་ཞུས་པ་བཞིན་དུ་སྒ་པ་དམར་གསུམ་སྡེ་བརྒྱད་གྲལ་གྱི་སྡེ་པ་གཅིག་རེད། སྡེ་
པ་དེའི་དཔོན་
ན་ལ་ལབ་མདའི་བེ་ཅང་བཞུགས་ཡོད། ཡུལ་ཤུལ་བཅིངས་འགྲོལ་བཏང་སྔོན་དུ་ལབ་མདའི་བེ་ཅང་གི་མཚན་ལ་དབང་སྡུད་རྒྱལ་པོ་ཞུ། དཔོན་འདི་ནི་སྤྱིར་བཏང་ཕར་བལྟས་ཚོད་ལ་བེའུ་
ལྤགས་མནབ་ཅིང་རལ་པ་ཐུང་ཐུང་བཞག་པའི་མི་གཟུགས་ཐུང་། འབངས་དཀྱུས་མ་ཞིག་གི་གཟུགས་བྱད་ལས་ཤ་རྒྱགས་ཤེད་མོང་ཅན་ཞིག་ལར་ནས་མིན་པར་འདྲ། འོན་ཏེ་ཁོང་རང་ནི་ལུགས་གཉིས་
ཕོག་ཅེས་པ་ནི་དངོས་རྫས་གང་རུང་ཞིག་རྟ་ནོར་སོགས་ཀྱི་རྒྱབ་ནས་མར་ས་རུ་བླངས་པའི་དོན།



གནས་ལ་ཤིན་ཏུ་མཁས་པ་ཡིན། སྐབས་ཤིག་ལ་མཆོད་རྟེན་དཀར་པོའི་གྲུ་པ་དང་གྲུ་གླ་ཐད་ནས་བེ་ཅང་དབང་སྡུད་རྒྱལ་པོ་དང་ལབ་བེ་ཧུ་གཉིས་ཀྱི་བར་དུ་གྱོད་གཞི་ཞིག་བྱུང་ཡང་མཐར་དབང་སྡུད་
རྒྱལ་པོའི་བློ་མཛངས་ཐབས་མཁས་ལ་བརྟེན་ནས་སྡེ་གཟར་མ་བྱུང་བ་འདྲ། “ བེ་ཅང་དབང་སྡུད་རྒྱལ་པོ་ལ་ཨོ་རྒྱན་དོན་འགྲུབ་དང་། འཇམ་དབྱངས་ཆོས་འཕེལ། བསྟན་འཛིན་ཕྲིན་ལས་བཅས་བུ་
གསུམ་ཡོད་ཀྱང་ཆེ་བ་གཉིས་ནི་དཔོན་ཐོབ་ལ་མི་མོས་པས་ཆོས་པ་རྣལ་མ་ཞིག་ཏུ་འཚར། བསྟན་འཛིན་ཕྲིན་ལས་ཉིད་ཀྱིས་བེ་ཅང་གི་འགན་བཞེས་ཀྱང་དགུང་ལོ་སོ་བདུན་ཐོག་ནས་སྐུ་གཤེགས།
དབང་སྡུད་རྒྱལ་པོ་དང་འཇམ་དབྱངས་ཕྲིན་ལས་ཡབ་སྲས་གཉིས་ཀ་ཐུགས་རྒྱུད་ཟབ་ཅིང་བརླིང་བ། བྱ་བར་རན་ཚོད་ཟིན་པ། འབངས་སྡེ་བྱམས་ཀྱིས་སྐྱོང་བ། གཞན་སྡེ་ཟིལ་གྱིས་ནོན་པ། ལྷ་ཆོས་
རྒྱུད་དུ་སྐྱེ་བ། མི་ཆོས་གནད་ལ་མཁས་པ། བསོད་ནམས་འབྱོར་པ་རྒྱས་པ་ཤ་སྟག་ཅིག་ཡིན་པས་འབངས་མི་ཀུན་གྱིས་གཙུག་ན་བཀུར། ལབ་མདའི་བེ་ཅང་མངའ་འོག་གི་འབངས་མི་དག་ཀྱང་དཀར་
པོ་དགེ་བའི་ལས་ལ་དུངས་སྣང་ཆེ་ཞིང་དགྲ་གྱོད་བཅོམ་འཕྲོག་ཕྱོགས་སུ་ནད་ལྟར་འཛེམ་པ། ཞིང་ཕྱུགས་གཉིས་ཀྱི་ལས་ཀར་བརྩོན་པའི་ཆོས་ལྡན་ལྷ་འབངས་འབའ་ཞིག་ཡིན་སྟབས། ཡུལ་ཕྱོགས་
དེར་ལྟོགས་མུག་འཁྱག་གསུམ་གྱི་སྡུག་བསྔལ་མིང་ཙམ་ཡང་གྲགས་མྱོང་མེད་ཅེས་རྒན་རབས་ཚོའི་བཤད་རྒྱུན་དུ་འདུག །སླར་སྨྲས་པ། ངོ་མཚར་སྤུར་རྒྱལ་སྣོད་བཅུད་ཡུལ་རིས་དང་། །མཆོག་གྱུར་
བདེ་གཤེགས་དམ་པའི་གདན་རབས་དང་། །ལུང་ཆུང་གཅིག་གི་བཙན་བརྗིད་དར་གསུམ་ཙམ། །སྐྱིད་སྡུག་ལོ་རྒྱུས་འདི་ཡི་གླེང་དུ་བཀོད། །
34
1 དེ་ཡང་ལབ་མདའ་གྲོང་གི་རྒན་པོ་ཀུན་དགའ་ཆོས་འཕེལ་གྱིས་བཤད་པ་ལྟར་ན། འབྲི་ཆུ་མཆོད་རྟེན་དཀར་པོའི་རབ་ཁའི་གྲུ་པ་ནི་སྒ་པ་དམར་གསུམ་སྡེ་བརྒྱད་ཀྱི་ལབ་མདའ་སྡེ་དང་། འབྲོང་མདའ་སྡེ། ཐག་མདའ་སྡེ་བཅས་ནས་ཡིན། འབྲི་ཆུ་ཉིན་སྲིབ་གཉིས་
ནས་དགོན་སྡེ་ཁག་གི་འགྲུལ་པ་ཕལ་མོ་ཆེ་ནི་མཆོད་རྟེན་དཀར་པོའི་རབ་ནས་གྲུར་སྡོད་བཞིན་ཡོད་སྟབས། གྲུ་གཏོང་བའི་གླ་ཆ་ཡག་པོ་ཡོད་པས་དམར་གསུམ་སྡེ་བརྒྱད་ཁག་ནས་གྲྭ་པ་འདི་དག་གི་འཚོ་བ་ནི་ཡག་གྲལ་ཡིན། སྐབས་ཤིག་ལ་ལབ་བེ་ཧུ་དང་ལབ་མདའི་
བེ་ཅང་གཉིས་ཀྱི་དབར་དུ་མཆོད་རྟེན་དཀར་པོའི་གྲུ་ཁའི་གྲུ་གླུ་སུ་ཡིས་ལེན་པའི་ཐད་ནས་རྩོད་གླེང་ཆེན་པོ་བྱུང་བར་གྲགས།



ལེའུ་གཉིས་པ།
དྲང་བདེན་ཡ་རབས་རིགས་བཟང་མེས་པོ་སྟེ། །
གསེར་ལྡན་འབྲི་ཆུ་འགྲམ་གྱི་ཕ་ཁྱིམ་གླེང༌། །
བྱང་ཆུབ་སེམས་དཔའ་ཡང་ཆོས་བཞི་དང་ལྡན་ན་དགེ་བའི་རྩ་བ་རྣམ་པར་འཕེལ་བར་འགྱུར་རོ། །བཞི་གང་ཞེ་ན། ཚུལ་
ཁྲིམས་བསྲུང་བ་དང་། མང་དུ་ཐོས་པ་དང་། སྦྱིན་པ་བྱིན་པ་དང་། རབ་ཏུ་བྱུང་བ་དང་བཞིའོ། ། ཞེས་ཐར་མདོ་ལས་དྲངས།



སྒ་པ་དམར་གསུམ་སྡེ་བརྒྱད་ཀྱི་ནང་ཚན་ལབ་མདའ་སྡེ་པའི་ནང་དུ། དུད་མིང་ལ་ལབ་མདའི་གྲོང་སྟོད་དམར་མགོ་ཚང་ཟེར་བ་འབྱོར་པ་འབྲིང་ཙམ་ཅན་གྱི་དུད་ཚང་ཞིག་ལ་ཕ་ནོར་བུ་ཟེར་བས་
བུ་མོ་སྤུན་གཉིས་ཆུང་མ་བསུས་ནས་བསྡད་ཡོད། མ་ཆེ་བའི་མིང་ལ་སྒྲོན་དཀར་ལྷ་སྐྱིད་ཟེར། མ་འདི་ནི་གཞན་གྱིས་བརྙས་སྨོད་མི་ཐུབ་པའི་མོ་རྒོད་རིག་པ་ཅན་ཞིག་ཡིན། ཁྱིམ་ནས་ཀྱང་བར་བསམ་
སྒྲོལ་གསུམ་” སོགས་ཁ་ཏོན་འབའ་ཞིག་འདོན་པ་ལས་ཁྱིམ་ཐབ་ཀྱི་ལས་ཀར་དོ་སྣང་ཆེར་མེད་པར་འདྲ། མ་ཆུང་བའི་མིང་ལ་བསོད་ནམས་མཚོ་མོ་ཟེར། བསོད་ནམས་མཚོ་མོ་ནི་སྤུན་སྒྲོན་དཀར་ལྷ་
སྐྱིད་དང་མི་འདྲ་བར་གཉོམ་ཆུང་ཅན་ཞིག་ཡིན་སྟབས། དུས་རྒྱུན་དུ་ཁྱིམ་མི་ཡོངས་ལ་ལས་དེ་མི་རུང་། བྱ་དེ་མི་ཉན། བསྒྲུབ་དེ་མི་འོས་ཞེས་པ་སོགས་དང་མཉམ་དུ་ༀ་བཛྲ་ས་ཏཱ་བཛྲ་ས་ཏྭ་ཞེས་བཛྲ་
ཆ་ཚང་མིན་པར་ཁ་རྒྱུན་དུ་ལོབ་སོང་བ་ལྟ་བུ་ཞིག་འདོན་པར་བྱེད། དུད་གྲོང་སྟོད་དམར་མགོ་ཚང་གི་དཔྱིད་སོན་འདེབས་དང་། སྟོན་འབྲུ་སྡུད་ཀྱི་སྐབས་སུ་མ་ཆུང་བ་བསོད་ནམས་མཚོ་མོས་བུ་དང་
བུ་མོ་ཆེ་མ་ཆུང་གསུམ་ཚང་མ་ཁྲིད་ནས་ཉིན་མཚན་དལ་མེད་དུ་ལས་ལ་བརྩོན།
མ་ཆེ་བ་སྒྲོན་དཀར་ལྷ་སྐྱིད་ལ་བུ་རྒྱུད་བཞི་ཡོད་དེ། ཁོང་ཚོ་ནི་དཀོན་མཆོག་དཔལ་ལྡན་དང་། ཤེས་བྱ། ངོ་མཚར། ཤེས་རབ་དབང་མོ་བཅས་ཡིན། དཀོན་མཆོག་དཔལ་ལྡན་དང་ཐོག་གྲྭ་པ་ཡིན་ཀྱང་
ཕྱིས་སུ་སྐྱ་སར་བབས། ཤེས་བྱ་ནི་ངའི་ཨ་མྱེ་ཡིན། ངོ་མཚར་ནི་ཐུབ་བསྟན་དགོན་པའི་གྲྭ་པ་ཡིན། ཤེས་རབ་དབང་མོ་ནི་མ་ཆེ་བའི་ཡར་ཀའི་བྱང་ཁོག་གི་གཅེས་ཕྲུག་གཅིག་པུ་དེ་ཡིན། མ་ཆུང་བ་ལ་
བུ་རྒྱུད་ལྔ་ཡོད་དེ། ཁོང་ཚོ་ནི་བསྟན་འཛིན་དང་། བཀྲ་དགའ། བློ་གྲོས། ལོ་ཡག །ཨོ་རྒྱན་བསམ་འགྲུབ་བཅས་སོ། །བསྟན་འཛིན་དང་། བཀྲ་དགའ། ཨོ་རྒྱན་བསམ་འགྲུབ་གསུམ་ཀ་ཐུབ་བསྟན་དགོན་
པའི་གྲྭ་པ་དང་། བློ་གྲོས་དང་ལོ་ཡག་གཉིས་ནི་མི་སྐྱ་ཡིན། མ་ཆེ་ཆུང་གཉིས་ལ་བུ་མོ་རེ་རེ་ཡོད། དེ་གཉིས་ནི་གོང་ནས་ཞུས་པ་བཞིན་དུ་ལོ་ཡག་དང་ཤེས་རབ་དབང་མོ་གཉིས་རེད། ལོ་ཡག་དང་ཐོག་
2 པར་བསམ་སྒྲོལ་གསུམ་ནི་བར་ཆད་ལམ་སེལ་དང་། བསམ་པ་ལྷུན་འགྲུབ། སྒྲོལ་མ་གསུམ་པོ་ཡིན།



སྐྱེ་རྒུ་ཕྱོགས་སུ་བོ་དགའ་ལ་སོང་ཡང་། ཕྱིས་སུ་ཚུར་ཕ་ཡུལ་ལ་ལོག་ནས་ཁྱིམ་ཐབ་མ་བཟུང་བར་ཕ་མ་གཉིས་སྙོར་སྐྱོང་བྱས་ཏེ་འཁྲིས་སུ་བསྡད། མ་གཉིས་ལ་ཞང་པོ་དྲིན་ཆེན་བསྙེན་སྲུང་པ་བརྩོན་
འགྲུས་ཟེར་བ་ཞིག་ཀྱང་བཞུགས་པས། ཞང་བརྩོན་འགྲུས་བརྩིས་ན་ཐུབ་བསྟན་དགོན་དུ་དུད་གྲོང་སྟོད་དམར་མགོ་ཚང་ཁོ་ན་ལ་དགོན་པའི་དཀོར་ལེན་པའི་གྲྭ་པ་ལྔ་ཡོད།
དེ་ཡང་སྔར་ཐུབ་བསྟན་དགོན་པར་མཁས་བཙུན་བཟང་གསུམ་ཐད་ནས་ས་པཎ་ས་ཕྲུག་ཏུ་གྲགས་པའི་མཁན་ཚུལ་ཁྲིམས་བཟང་པོ་ཞུ་བ་ཞིག་བཞུགས་ཡོད་ཀྱང་། སྐབས་ཤིག་ལ་གཙང་ངོར་དགོན་
གྱིས་མཁན་པོ་ལ་ཡར་གཙང་དུ་གདན་དྲངས་སོང་བས་ཐུབ་བསྟན་དགོན་ལ་མཁན་པོ་མེད་པར་གྱུར། དེའི་དུས་ན་ཐུབ་བསྟན་དགོན་པས་རང་དགོན་གྱི་གྲྭ་པ། སྡེ་དགེ་རྫོང་སར་དུ་ལོ་གྲངས་དུ་མར་
བཤད་གྲྭར་ཕེབས་པའི་ངའི་ཨ་མྱེ་བཀྲ་དགའ་ཡར་དགོན་དུ་གདན་དྲངས་ནས་དགོན་པའི་མཁན་པོར་བསྐོས། སྤྱིར་གྲོང་སྟོད་དམར་མགོ་ཚང་གི་འཚོ་བ་རྟེན་ས་གཙོ་བོ་ནི་ཡུལ་མི་སྤྱིའི་འཚོ་རྟེན་
བཞིན་དུ་ཞིང་ལས་གཙོ་བོ་ཡིན་པ་སྨྲོས་མ་དགོས། དེའི་ཁར་དུ་དུད་ཁོང་ཚང་ལ་འཚོ་རྟེན་ཡོང་ཁུངས་གཞན་ཞིག་ཡོད་པ་དེ་ནི་བསྟན་འཛིན་དང་། ངོ་མཚར། ཨོ་རྒྱན་བསམ་འགྲུབ་གསུམ་ཀ་དུས་
རྒྱུན་དུ་གྲའུ་བེ་ཧུ་དང་། ཁྲི་འདུ་བེ་ཧུ། དབང་པོ་བེ་ཅང་སོགས་བེ་ཧུ་བེ་ཅང་ཁག་དང་། ཐག་མདའ་གྲོང་གི་ཕ་ར་ཚང་། རྨེ་སེང་གྲོང་གི་རྒྱ་སྒོ་ཚང་། འབྲོང་མདའ་གྲོང་གི་གད་ཐོག་ཚང་དང་འབྲོང་
མདའ་ ཚང་ལྟ་བུ་དུད་ཀ་ལའང་ཟླ་རེ་ཟླ་གཉིས་ཀྱིས་ཨ་མཆོད་བྱས་ནས་ཕེབས་བཞིན་ཡོད་པས་འདོན་ཡོན་ཡག་པོ་ཞིག་རག་གི་ཡོད། ཕྱིས་སུ་ཨ་མྱེ་ངོ་མཚར་དང་ཨ་མྱེ་བསྟན་འཛིན་གཉིས་གྲའུ་
དཔོན་ཚང་གིས་སྲས་པོ་སྲས་མོ་དག་ལ་ཆེད་དུ་སློབ་དཔོན་དུ་གདན་དྲངས་པ་རེད། སྐབས་དེར་སྡེ་གཞུང་རིན་པོ་ཆེའི་ཚ་མོ། བདག་མོ་སྐུ་གཞོགས་འཇམ་དབྱངས་དཔལ་མོའམ་རྒྱལ་ཡུམ་བསོད་
0 བོ་དགའ་(བོ་སྐལ)ཟེར་བ་ནི་ཁམས་སྐྱེ་མདོ་ཕྱོགས་ཀྱི་སྐད་དེ། དུད་ཚང་གཞན་ལ་བུ་མོ་ཚབ་ཏུ་སོང་བའི་བུ་མོ་ལོ་ཆུང་ཆུང་ལ་ཟེར།
2 གད་ཐོག་དང་འབྲོང་མདའ་ཞེས་པ་ནི་འབྲོང་མདའི་སྡེ་པའི་དུད་ཁག་གཉིས་ཀྱི་མིང་ཡིན། རྗེས་མར་གསལ་བཤད་ཅུང་ཟད་རེ་ཡོད་པས་དེར་གཟིགས་པར་མཛོད། ཡིག་རྙིང་དུ་འབྲོང་མདའ་ལ་མགྲོན་ཟླ་ཞེས་པའང་བྲིས་ཡོད་པར་མཐོང་།
(3) སྡེ་གཞུང་རིན་པོ་ཆེ་ནི་སྒ་ཐར་ལམ་དགོན་པའི་སྤྲུལ་སྐུ་ཡིན་ཞིང་ང་བརྒྱད་ལོར་ཕྱི་རྒྱལ་དུ་ཕེབས། བྱང་ཨ་རིའི་ཡུལ་ལ་ནང་ཆོས་སྤེལ་བར་མཛད་རྗེས་བླ་མེད་མཆིས་སོ། །



ནམས་ཚེ་འཛོམས་སོགས་བླ་དཔོན་དུད་ཆེན་ཁག་གི་སྲས་པོ་སྲས་མོ་དག་ལ་ཡང་ཡི་གེ་ཁྲིད་ཀྱིན་ཡོད།
སྤྱིར་དུད་ཚང་གི་ཕ་རྒན་ནོར་བུ་ནི་འཇིག་རྟེན་བྱ་བའི་ལུགས་ལ་མཁས་པས་སྡེ་མི་རྣམས་ཀྱིས་གུས་བཀུར་ཡག་པོ་ཐོབ་ཀྱིན་ཡོད། ཁོང་གིས་བུ་རྒྱུད་ཚོ་ལའང་ཤེས་རིག་ཡོན་ཏན་ལ་མཁས་པར་སྦྱོང་
དགོས་པའི་བསླབ་བྱ་དུས་རྒྱུན་དུ་གནང་བཞིན་ཡོད་སྟབས། དུད་ཁོང་ཚང་གི་ཁྱིམ་མི་རྒན་གཞོན་ཚང་མ་ཤེས་བྱ་ཡོན་ཏན་ལ་སྦྱོང་འདོད་དང་ཤེས་འདོད་ཡོད་པའི་ཁྱིམ་ཚང་ཞིག་ཏུ་གྱུར་པས་སྡེ་མི་
ཀུན་གྱིས་ཡིད་སྨོན་བྱས། ཁོང་ཕ་སྤུན་ཚོ་ཨ་མཆོད་བྱེད་པའི་སྐབས་སུའང་དུད་ཆེ་འབྲིང་ཆུང་གསུམ་ག་འདྲ་ཞིག་ཏུ་སོང་ཡང་ཆོས་པོ་ཏི་དག་ཞལ་མ་ཕྱེས་པའི་གོང་ནས་ལག་པ་གཙང་མར་བཀྲུ་ཞིང་།
ཁ་བཤལ་ནས་ཆོས་པོ་ཏི་འདོན་ཅིང་ཀློག་པས་དད་ལྡན་སྦྱིན་བདག་ཀུན་གྱིས་བསྟོད་བཀུར་ཐོབ་པས། རང་གཞན་གཉིས་ཀས་རྣམ་དག་དད་པའི་ཞིང་ས་རུ་དགེ་བའི་ལོ་འབྲས་སྨིན་པའི་རྟེན་འབྲེལ་
བསྒྲིགས་བཞིན་ཡོད།
ཨ་མྱེ་ཤེས་བྱ་ལ་ཀུན་གྱིས་ཤེས་བྱ་དམར་མགོ་ཟེར་གྱིན་འདུག་པས། འདི་ནི་གཅིག་བྱས་ན་ལབ་མདའི་གྲོང་སྟོད་དམར་མགོ་ཚང་གི་དུད་མིང་དེ་ཨ་མྱེ་ཁོང་གིས་ཁུར་བ་རེད་ལ། གཉིས་བྱས་ན་ཨ་མྱེ་
ཁོང་གི་མགོ་སྐྲ་ནི་སྨུག་འཁྱིལ་ལེ་ཞིག་མེད་པའང་ཐག་ཆོད་འདུག ཕྱིས་སུ་ཨ་མྱེ་ཤེས་བྱ་འབྲི་ཆུ་སྲིབ་ཕྱོགས་ཀྱི་འབྲོང་མདའི་གྲོང་སྟོད་བཀྲ་ཤིས་ཚང་ལ་བུ་མོ་ཨོ་རྒྱན་སྒྲོན་མ་ཟེར་བ་ཞིག་གི་ཁྱོ་བོ་རུ་
སོང་སྟེ་དུད་ཚང་དེ་ལ་མག་པ་བསྡད་ནས་ཁྱིམ་ཚང་བསྐྱངས། ཁོང་གཉིས་ལ་ཆིག་དགུ་ཞེ་གཉིས་ལོ་སྟེ་ཆུ་སྦྲུལ་ལོ་ལ་བུ་མོ་ཞིག་སྐྱེས་ཤིང་། བུ་མོའི་མིང་ལ་ཐར་ལམ་དགོན་གྱི་ངེས་པར་དོན་ལྡན་གྱི་
མཚམས་པ། འཇའ་ལུས་གཤེགས་པའི་དགེ་སློང་འཇམ་དབྱངས་རྒྱལ་མཚན་ཉིད་ནས་འཇམ་དབྱངས་ལེགས་སྐྱབས་ཞེས་མིང་གནང་འདུག ཤིང་སྤྲེལ་ལོ་སྟེ་ཆིག་དགུ་ཞེ་བཞི་ལོ་དང་། ས་བྱི་ལོ་སྟེ་ཆིག་
1 རྒྱལ་ཡུམ་བསོད་ནམས་ཚེ་འཛོམས་ནི་དཔལ་ས་སྐྱ་ཕུན་ཚོགས་ཕོ་བྲང་གི་བདག་ཆེན་འཇིགས་བྲལ་ངག་དབང་ཀུན་དགའ་བསོད་ནམས་མཆོག་གི་ལྕམ་ཡིན།



དགུ་ཞེ་བརྒྱད་ལོ་ལ་བུ་གཉིས་སྐྱེས་ཤིང་མིང་ལ་གཡུ་བྲག་ཚང་གི་གཡུ་སྤྲུལ་རྡོ་རྗེ་འཆང་ ༸གི་སྲས་པོས་བུ་ཆེ་བ་ལ་ཨོ་རྒྱན་ཚེ་རིང་དང་། བུ་ཆུང་བ་ལ་ཨོ་རྒྱན་ལྷ་སྐྱབས་ཞེས་མིང་དུ་གནང་། བུ་ཆེ་བ་
ཨོ་རྒྱན་ཚེ་རིང་ནི་ངའི་ཕ་རྒན་དྲིན་པོ་ཆེ་ཁོང་ཡིན།
དེ་ནས་བུ་རྒྱུད་ཚོ་ནི་འཚོ་བའི་ཟས་གོས་ལ་དཀའ་སྡུག་མེད་པར་བྱིས་བློ་དྲི་མ་མེད་པའི་ངང་ནས་བདེ་ཐང་གིས་འཚར་ལོངས་བྱུང་ཞིང་། བུ་ཆེ་བ་ཨོ་རྒྱན་ཚེ་རིང་ལོ་ངོ་དགུ་ཡི་ཐོག་ནས་ཕ་རྒན་ཤེས་
བྱས་དགུན་གཞུང་ཧྲིལ་པོ་ཞིག་ལ་འབྲི་ཆུ་ཕ་རོལ་གྱི་ཐུབ་བསྟན་དགོན་དུ་རང་གི་སྤུན་མཆེད་བསྟན་འཛིན་ས་རུ་ཡི་གེ་འདོན་ཀློག་ཏུ་མངགས་ནས་ཐུབ་བསྟན་དགོན་པའི་བན་དེ་ཚོ་དང་མཉམ་དུ་
འཚོགས་སུ་བཅུག་
སྐབས་དེར་བུ་གཉིས་ལ་དབྱར་མགོ་སྟོན་རྒྱབ་ལ་ཕ་རྒན་ཤེས་བྱས་དྲུབ་པའི་ར་རྩག་མཐའ་རྒྱན་དམར་སྨུག་བརྒྱབ་པ་ཞིག་གོན་རྒྱུ་ཡོད། དགུན་གཞུང་གི་དུས་སུ་སློག་རྩག་ཆེ་ལ་དྲོ་བ་ཞིག་ཡོད་པས་ཁ་
བ་བུ་ཡུག་གི་འཇིགས་པ་དང་ཙག་ལྷགས་རླུང་གི་འཁྱགས་དགྲ་ལར་ནས་མྱོང་མི་དགོས། ལྷག་ཏུ་རུམ་ཁའི་སྤུ་སོབ་སོབ་ནང་དུ་ཁ་ངོ་བཅུག་ན་དྲོད་སྐྱིད་ཀྱི་ཚོར་བ་ལྷག་ཏུ་མྱོང་ཐུབ་ཀྱི་ཡོད། དེ་མ་ཚད་
(1) ཁམས་སྟོད་ཕྱོགས་ནས་རིགས་བརྒྱུད་ལྷ་ནས་མཆེད་པར་གྲགས་པའི་དུད་ཆེན་ཞིག་ཡིན།
༧ གཡུ་སྤྲུལ་རྡོ་རྗེ་འཆང་ནི་མིང་དོན་མཚུངས་པའི་ཆོས་པ་རྣལ་མ་ཞིག་ཡིན་པར་འདུག །གོ་ཐོས་སུ་ཁོང་གིས་ཁྱིམ་ཕྱི་ནང་གི་འཁོར་བའི་ལས་ཀ་ལ་དོ་སྣང་ཆེར་མེད་པར་དམ་པའི་ལྷ་ཆོས་འབའ་ཞིག་ལ་ཐུགས་དགྱེས་པར་གྲགས། དེ་ཡང་ཐེངས་ཤིག་ལ་གཡུ་བྲག་
ཚང་དང་དཔོན་གཞན་པ་ཞིག་གི་བར་ལ་གྱོད་གཞི་ཞིག་བྱུང་བས་སྔ་ཕྱི་ཐེངས་མ་འགའ་ལ་འདུམ་ཀྱང་། མཐུན་ཐབས་མ་བྱུང་བའི་སྐབས་སུ་ཁྲི་འདུ་བེ་ཧུས་ཕྱོགས་གཉིས་ཀྱི་བླ་དཔོན་ཡོང་ནས་གྱོད་གཞི་འདུམ་དགོས་པའི་དྲག་པོའི་བཀའ་འབྱོར་བའི་ཚེ། གཡུ་སྤྲུལ་རྡོ་
རྗེ་འཆང་ནི་བློ་རྟབ་རྟབ་པོར་གྱུར་ནས་ཅི་བྱེད་མེད་པའི་གནས་སུ་ལྷུང་། སྐབས་དེར་གཡུ་སྤྲུལ་རིན་པོ་ཆེའི་ལྕམ་ནི་ཁ་བདེ་དང་ཁོག་ཤེས་གཉིས་ཀ་ཡོད་པའི་བུད་མེད་ཅིག་ཡིན་པས་སང་ཉིན་དཔོན་རྩ་ནས་འདི་འདྲ་དང་དེ་འདྲ་ཞེས་ཁོང་ལ་བློ་བཀོད་དང་ཐབས་ཇུས།
གྱོད་རྩེ་དང་གནས་ལུགས་ལུང་པ་གང་བསླབས་ནས་ཕེབས་སྐྱེལ་ཞུས་པར་གྲགས། དེ་ནས་ཁྲི་འདུ་བེ་ཧུ་རྩ་རུ་ཕེབས་རྗེས་སྤྱོད་ཡས་རང་ལ་མ་ཉེས་ལུགས། གཞན་ལ་འགལ་འཛོལ་བྱུང་ལུགས་གྱོད་གཞིའི་མགོ་རྔ་ཁྲིགས་སེ་ཞིག་བཤད་མཐར་གཡུ་སྤྲུལ་རྡོ་རྗེ་ནས་གྱོད་
དོན་གཏམ་པའི་སྐབས་སུ། ཁོང་གིས་གསུངས་པར། མདང་ནུབ་ཁྱིམ་བདག་མས་ང་རང་ལ་གྱོད་འདིའི་མགོ་རྔ་བར་མ་བཅོ་བརྒྱད་ལ་མཚན་བརྗོད་ཙམ་ཞིག་ང་ལ་བསླབས་ཀྱང་། ངས་ནི་ད་ལྟ་དམིགས་བརྩེ་མ་ཙམ་ཞིག་ལས་བློ་ཐོག་ནས་དྲན་གྱིན་མི་འདུག །མདོར་
ན། གྱོད་ཟེར་བ་འདི་རང་རོགས་གཉིས་ཀའི་སྐྱོན་དང་འཚང་ལ་ཐུག་ནས་བྱུང་བ་ཡིན་སྟབས། མ་འགྲིག་ས་མང་པོ་ཡོད་ངེས་རེད། དེས་ན་ངའི་གྱོད་ཡ་འདི་ལ་ཕམ་པོ་གཏོང་མི་ཉན། ང་ཡང་དོ་དགོང་མར་ཁྱིམ་བདག་མའི་རྩ་རུ་ལོག་དགོས་པས་སྐད་ཆ་འགྲིག་མོ་ཞིག་
བཤད་རྒྱུ་ཡོད་པ་གནང་རོགས། ཞེས་གསུངས་པས་ཁྲི་འདུ་བེ་ཧུ་དང་། གྱོད་ཡ་གཉིས་ཀ་ནས་ཁོང་གི་མི་གཤིས་དང་། ཆོས་པའི་བསམ་སྦྱོར་ལ་ཧ་ལས་ནས་ཁོང་ལ་ཕྱག་དབང་ཞུས་ཤིང་དགྲ་གྱོད་རང་སར་འཇགས་པའི་དམ་བཅའ་བཞག་ཐུབ་པར་བྱུང་བར་གྲགས།



ལོ་རེའི་དགུན་དུས་ལ་ཐུག་དུས་ཕ་མ་གཉིས་ཀྱིས་ལྷམ་རྡོག་རྐྱང་རེ་བུ་གཉིས་ལ་བཏབ་སྲིད། ཁོང་བུ་སྤུན་གཉིས་ཀྱིས་ལྷམ་དེ་གོན་ཏེ་གཞན་གྱི་ཕྲུ་གུ་ཚོའི་གྲལ་ནས་སྤྲོ་སྣང་དང་གཟི་བརྗིད་ཀྱི་མགོ་
བོ་མཐོ་རུ་བཏེགས་ནས་འགྲོ་བར་དགའ། སྤྱིར་བཏང་ཡིན་ན་ལྷམ་གོན་དུས་རྟག་པར་ལྷམ་སྒྲོག་མ་དམ་ནས་ལྷོད་ཀྱི་འདུག་པས་རྩེད་མོ་སོགས་ཀྱི་དུས་སུ་དེ་འདྲ་སྟབས་བདེ་མོ་ཞིག་མ་རེད། འོན་ཏེ་
ནམ་ཟླ་དྲོ་བའི་དབྱར་དུས་སུ་ལྷམ་ཡུ་མེད་པའི་རས་ལྷམ་འགྲོ་བདེ་རེ་ཕ་མས་བསྐོན་དུས་རྐང་པར་དྲོད་མེད་པ་དང་། རྐང་ངར་གཉིས་ནི་རླུང་ཁ་ནས་སྲ་མི་བརྟན་པར་རླུང་གིས་སྤུར་དོགས་པའི་སྣང་བ་
ཞིག་ཀྱང་སྐྱེས། གང་ལྟར་ཡང་རྩེད་ཞོར་དང་ལས་ཞོར། དགོད་ཞོར་དང་ངུ་ཞོར་དུ་ཁོང་མིང་སྲིང་གསུམ་པོ་དྲིན་ཆེན་ཕ་མ་གཉིས་ཀྱི་འགྲམ་དུ་བསྡད་དེ་ཁྱིམ་ཕ་མ་བུ་འཛོམས་ཀྱི་ཁྱིམ་ཚང་བདེ་སྐྱིད་ལ་
ལོངས་སུ་སྤྱོད། དེ་ནས་ཨ་ཕ་ཨོ་རྒྱན་ཚེ་རིང་ལོ་བཅུ་དང་། ཨ་ཁུ་ཨོ་རྒྱན་ལྷ་སྐྱབས་ལོ་དྲུག་ལོན་པ་ན་ཨ་མྱེ་ཤེས་བྱས་ཁོང་བུ་སྤུན་གཉིས་ཀ་ཐར་ལམ་དགོན་དུ་བན་དེ་བྱས་ཏེ་དགོན་པའི་ཚོགས་གྲལ་དུ་
བཞག གཞིས་སུ་སྲིང་མོ་འཇམ་དབྱངས་ལེགས་སྐྱབས་འཇོག་པའི་འཆར་གཞི་བྱས།
སྐབས་དེར་ངའི་ཨ་ཕས་བོད་ཡིག་འདོན་ཀློག་ཡག་པོ་ཤེས་ཀྱང་། ཨ་ཁུ་ལྷ་སྐྱབས་དང་མཉམ་དུ་ཐར་ལམ་དགོན་གྱི་ཚོགས་གྲལ་དུ་ཐོག་མར་མངགས་དུས། ཡུལ་ལུང་གི་འགྲོས་དང་སྲོལ་བཞིན་དུ་ཐོག་
མར་དགོན་པའི་ཡིག་ར་ནང་དུ་བསྡད་དེ་དབྱངས་གསལ་སོ་བཞི་ངོས་འཛིན་ནས་རིམ་པ་བཞིན་དུ་ལྟུང་བཤགས་དང་། བཟང་སྤྱོད། བདེ་སྨོན། ངོར་ཆེན་རྡོ་རྗེ་འཆང་ཀུན་དགའ་བཟང་པོས་མཛད་
པའི་འགྲོ་ལ་བདེ་སྐྱིད་མ་སོགས་སྨོན་ལམ་གཙོ་གྱུར་པའི་ཆོས་སྤྱོད་ཁ་ཏོན་རྣམས་འདོན་ཀློག་དང་བློ་འཛིན་བྱས། དགོན་པའི་གནང་བར་ཐུག་དུས་དགོང་མོར་བུ་ཆུང་གཉིས་ལས་སུ་ཁོམ་གང་ཁོམ་
གྱིས་ཁྱིམ་ནས་གསུར་བསྔོ་ཞིང་། གྲུབ་ཆེན་ཐང་སྟོང་རྒྱལ་པོས་མཛད་པའི་ས་སྐྱའི་ནད་གྲོལ་སྨོན་ལམ་དང་། མཚོན་གྱི་འཇིགས་པ་ཞི་བའི་བདེན་ཚིག་དང་མུ་གེའི་འཇིགས་པ་ཞི་བའི་གསོལ་འདེབས་
སོགས་ཅི་ནུས་ཀྱིས་འདོན་པའི་ཚེ་ན། ཕ་རྒན་ཤེས་བྱ་དང་མ་ཨོ་རྒྱན་སྒྲོལ་མ་རྣམ་གཉིས་ཀྱི་ངོ་ལ་འཛུམ་གྱིས་གང་ཞིང་ཡར་ཀའི་བྱང་ཁོག་བདེ་ཆེན་ཞིང་དུ་དགའ་སྤྲོ་ཚད་མེད་སྐྱེས།
(]
ལྷམ་བཏབ་ཅེས་པ་ནི་ཁམས་སྐད་དེ་ལྷམ་གསར་པ་དྲུབ་པའི་དོན།



ཐར་ལམ་དགོན་པས་མཆོད་སྡེ་དང་དུད་ཚང་ཁག་ལ་འབུམ་དང་། བཀའ་འདུས། བརྒྱད་སྟོང་སོགས་རིམ་གྲོ་ལ་འདོན་རྒྱུ་བབས་ཡོང་དུས་ཡིག་རའི་བན་ཆུང་རྣམས་ལ་པོ་ཏི་བགོས་ནས་འདོན་དུ་
བཅུག་པས། བན་ཆུང་དག་གི་ཀློག་འདོན་ནུས་པ་ནི་དངོས་གནས་དེང་སང་སློབ་ཆེན་ནས་མཐར་ཕྱིན་པའི་བོད་ཡིག་ཆེད་སྦྱོང་པ་དག་གིས་ཀྱང་འགྲན་བསྡུར་མི་ནུས་པའི་ཚད་དུ་ཡོད་ཚོད་རེད།
དེ་ཡང་འདིར་བདག་ཅག་བསོད་ནམས་བསགས་པའི་དོད་དུ་ཐར་ལམ་ས་བཟང་རྣམ་རྒྱལ་གླིང་དང་འཇམ་མགོན་བླ་མ་རྡོ་རྗེ་འཆང་ངག་དབང་ལེགས་པའི་རྣམ་ཐར་ལས་ཅུང་ཟད་ཅིག་ཞུས་ན།
ཐར་ལམ་དགོན་ནི་སྒ་པ་དམར་གསུམ་སྡེ་བརྒྱད་དུ་གྲགས་པའི་ནང་ཚན་ཡིན་ཞིང༌། གནམ་འཁོར་ལོ་རྩིབས་བརྒྱད་གདུགས་ལྟར་འཁྱིལ་བའི་མར་གཤམ། ས་པདྨ་འདབ་བརྒྱད་གདན་ལྟར་བཏིངས་
པའི་ཡང་སྟེང་། བར་བཀྲ་ཤིས་རྟགས་བརྒྱད་ཀྱི་ར་བས་བསྐོར་བའི་ནང་རོལ་དུ། ཡར་གླིང་རྣམ་རྒྱལ་སྒང་དང་། མར་གླིང་སེང་གེ་སྒང་། བར་གླིང་བཀྲ་ཤིས་གླིང་བཅས་གླིང་གསུམ་དུ་གྲགས་པ་དང་།
ཤར་གླིང་མཎྜལ་འབུལ་འདྲ་ལ། གསེར་དངུལ་ཕྲ་ཚོམ་བརྒྱན་འདྲ་ཡོད། །ནུབ་གླིང་རིན་ཆེན་རཱ་གའི་མདོག །རྣམ་རྒྱལ་མཆོད་རྟེན་བཞེངས་འདྲ་ཡོད། །བར་གླིང་དཀྱིལ་འཁོར་བཞེངས་འདྲ་ལ། །བདེ་
གཤེགས་ཞིང་ཁམས་མཇལ་འདྲ་ཡོད། །ཅེས་པར་གྲགས་ཤིང་། དགོན་ས་འདི་ཐོག་མར་འདེབས་མཁན་ནི། རྒྱ་བོད་མཁས་གྲུབ་ཀུན་གྱི་གཙུག་རྒྱན་པཎྜི་ཏ་ཆེན་པོ་སྨྲ་ཏི་ཛྙཱ་ན་ཀཱིརྟི་སྟེ། བོད་སྐད་དུ་དྲན་
པ་ཡེ་ཤེས་གྲགས་པའམ་མཚན་གཞན་ལ་སྒྲའི་ཚེར་མ་ཞེས་ཞུ་བ་ཁོང་ཡིན་པ་ཡུལ་མིའི་ངག་རྒྱུན་དུ་གྲགས། དེ་རྗེས་རབ་བྱུང་བདུན་པའི་ཤིང་རྟ་ལོར། ངོར་ཆེན་རྡོ་རྗེ་འཆང་ཀུན་དགའ་བཟང་པོའི་
ཐུགས་སྲས་དྲུང་ཆོས་རྗེ་ཀུན་དགའ་རིན་ཆེན་གྱིས་ཐོག་མར་མགོན་ཁང་བཞེངས་ཤིང༌།
ཡང་ངོར་ཆེན་ཀུན་དགའ་བཟང་པོ་དང་། བྱང་སེམས་རྭ་སྒྲེང་པ་ཤཱཀྱ་བསོད་ནམས་སོགས་ཀྱི་དངོས་སློབ། སྒ་རབ་འབྱམས་པ་ཀུན་དགའ་ཡེ་ཤེས་ཀྱིས་རབ་བྱུང་བདུན་པའི་ས་ལུག་ལོར་རྒྱ་བསྐྱེད་ནས་
དགོན་བདག་མཛད་པས་དར་ཞིང་རྒྱས་པར་གྱུར། དེ་ནས་ཕྱིས་སུ་དགོན་འདི་རུ་རྒྱ་བོད་མཁས་གྲུབ་ཀུན་གྱི་གཙུག་རྒྱན། ལྷ་མི་འགྲོ་བ་མཐའ་དག་གི་མགོན་གཅིག །སྙིགས་དུས་དཔལ་ལྡན་ས་སྐྱའི་
བསྟན་པའི་གསལ་བྱེད། ༧སྒ་སྟོན་རྡོ་རྗེ་འཆང་འཇམ་མགོན་བླ་མ་ངག་དབང་ཀུན་དགའ་ལེགས་པ་ཉིད་བཞུགས་ནས་བསྟན་དགོན་གཉིས་ཀྱི་དོན་དུ་མཛད་འཕྲིན་རྒྱ་ཆེར་བསྐྱངས།



འཇམ་མགོན་བླ་མ་འདི་ཉིད་ནི་ཁམས་སྟོད་སྒ་སྨད་འཛི་མདའ་རུ། ཡབ་ཀུན་དགའ་གྲགས་པ་དང་ཡུམ་ལྷ་མོ་སྒྲོན་མ་གཉིས་ཀྱི་སྲས་སུ་སྐུ་འཁྲུངས་ཤིང་། དགུང་ལོ་བདུན་ནས་སོ་བདུན་བར་དུ་རྒྱུན་
བཞུགས་ཀྱི་དགེ་འདུན་པ་ཞིག་གི་མཛད་རིམ་བསྐྱངས་ཤིང་། དགུང་ལོ་སོ་བདུན་ཐོག་སྒོ་འདག་སྦྱར་བགྱིས་ནས་མཚམས་ལ་བཞུགས། མཚམས་ཐོག་མར་བསྡམས་ནས་མཐར་མ་གྲོལ་གྱི་བར་མི་ལོ་
བཅུ་དྲུག་གི་རིང་ལ། གསོལ་མར་དང་བསྔོ་རྟེན་ཕྲན་བུ་བྱུང་བ་རྣམས་ཀྱིས་མར་མེ་མང་པོ་དང་། བདུན་ཚར་ཆ་བདུན་ཡོད་པ་ཉིན་རེར་ལན་གསུམ་རེ་ཕུལ་བས་འབུམ་ཕྲག་བརྒྱད། འཇམ་དབྱངས་བླ་
མའི་བསྟོད་པ་སྤྱི་དང་ཁྱད་པར་ཤེས་བྱ་མ་འདོན་བཞིན་པའི་ངང་ནས་ཕྱག་འཚལ་བ་སྔ་ཕྱི་ཀུན་བསྡོམས་པས་འབུམ་ཐེར་ཞེ་གསུམ་སོང་། མཐར་མི་ལོ་བཅུ་དྲུག་ལ་སྒྲུབ་པའི་དམ་བཅའ་རྫོགས་ནས།
སྔོན་རབ་འབྱམས་པས་བཞེངས་པའི་ལྷ་ཁང་རྒྱ་བསྐྱེད་དང་གཙུག་ལག་ཁང་སོགས་རྟེན་དང་བརྟེན་པ་རྒྱས་བསྐྲུན་མཛད་དེ། ལམ་འབྲས་སོགས་སྨིན་བྱེད་ཀྱི་དབང་དང་། རྒྱབ་རྟེན་གྱི་ལུང་། གྲོལ་བྱེད་
ཀྱི་ཁྲིད་སོགས་སྐལ་ལྡན་གདུལ་བྱ་མཐའ་ཡས་པ་ལ་བསྩལ་ནས་སྨིན་གྲོལ་དུ་བཀོད། དགུང་ལོ་དོན་བརྒྱད་ཐོག་དགོངས་པ་ཆོས་ཀྱི་དབྱིངས་སུ་མཉམ་པར་བཞག་པའི་ཚུལ་བསྟན། ༧འཇམ་མགོན་བླ་
མ་རྡོ་རྗེ་འཆང་སྒ་སྟོན་ངག་དབང་ལེགས་པ་བཞུགས་པའི་སྐབས་སུ་ཡུལ་དགོན་གཉིས་ལ་ཆོས་འབྱོར་ལོངས་སྤྱོད་ཀྱི་ཕུན་ཚོགས་ནི་དངོས་གནས་ཡར་ཀའི་བདེ་ཆེན་ཞིང་ལ་འགྲན་བཟོད་པ་ལྟར་དུ་
མཆིས།
དེ་ནས་ང་བརྒྱད་ལོ་ལ་ཐུག་དུས་ཨ་མྱེ་ཤེས་བྱ་འབྲོང་མདའི་ཕྱོགས་ཀྱི་འགྲོ་རོགས་འགའ་དང་མཉམ་དུ་ཡུལ་གཞན་དུ་ཕེབས། ཕྱིས་སུ་གོ་ཐོས་ལ་ལམ་བར་ནས་ཁོང་ཚོ་བར་དུ་ནང་འཁོན་བྱུང་ནས་
གཞན་གྱིས་བཀྲོངས་པར་གྲགས། སྤྱིར་ངའི་ཨ་མྱེ་ཤེས་བྱ་འདི་དཔའ་སྙིང་བློ་རིག་འཛོམས་པ་ཞིག་ཡིན་ཀྱང་རྒྱུད་གཏུམ་དྲགས་པས་མི་ཆུང་གཞན་པ་དག་མི་བཟོད་ཕྲག་དོག་གིས་གཟིར་བའི་རྐྱེན་གྱིས་
ཁོང་ལ་ལྐོག་ཇུས་བཤམས་ནས་བཀྲོངས་པ་ཡིན་ཀྱང་སྲིད། གཞན་ཨ་ཡེ་དཔལ་མོ་དང་། ཁོང་མོའི་སྙིང་དང་འདྲ་བའི་བུ་མོ་ཨོ་རྒྱན་སྒྲོལ་མ་ཁོང་གཉིས་འབྲོང་མདའ་ཡུལ་གྱི་མོ་སྨན་ཕལ་མོ་ཆེ་དང་འདྲ་
བར་དྲུག་ཅུ་ལོའི་མུག་ཡམས་ཀྱིས་ལྔ་ལམ་དུ་དྲངས། བདག་གི་ཨ་ནེ་གཅིག་པུ་འཇམ་དབྱངས་ལེགས་སྐྱབས་ནི་སྤང་རྒོད་ཞིང་ལ་བསྒྱུར་ཅིང་། འབྲུ་སྲན་སྣ་ལྔ་ལེན་དགོས་ཞེས་པའི་དུས་རླུང་འཚུབ་
43



མའི་ནང་དུ་བསྟིམས་ནས་མི་ངན་ཁ་གཅིག་གི་རྡོག་ཐོ་དང་ཁུ་ཚུར་གྱིས་ལྔ་པའི་ལམ་དུ་བརྫངས།
སྔར་གྲོང་སྟོད་བཀྲ་ཤིས་ཚང་ནི་ཕུ་ལ་འབྲོག་ས་དང་། མདའ་ལ་ཞིང་ས་ཡོད་པས་ལྟོ་གོས་གཉིས་ལ་སེམས་ཁྲལ་མི་དགོས་ཤིང་། སྡེ་འབྲོང་མདའ་གྲོང་ནས་ཟས་གོས་ལོངས་སྤྱོད་དང་འགྲོ་མི་ལས་མིའི་ཕྱི་ནང་
མི་ལག་ ་ གཉིས་ཀྱི་ཆ་ནས་རང་སྟོབས་རང་སྤེལ་ཐུབ་པའི་དུད་ཚང་ཞིག་ཡིན། འོན་ཏེ་ཕྱིས་སུ་ཕ་མ་གཉིས་ཀ་འདས་གྲོངས་ཤོར་བས་ཁོང་ཚང་གི་ཕྲུག་གོས། ཐེར་གོས། སྲམ་བསྐོར་དང་། སྐེ་ཚེའམ་
མགུལ་རྒྱན་སྤུས་ལེགས་པོ་དེ་ཉེ་འབྲེལ་རྩ་ལག་ཅིག་གིས་ངའི་ཨ་ཕ་དང་ཨ་ཁུ་སྟེ་དྭ་ཕྲུག་གཉིས་ཀྱི་ལག་ནས་ཉར་ཚགས་བྱས་པས་མཐར་གར་སོང་ཆ་མེད་དུ་གྱུར་བས་ཨ་ཕ་དང་ཨ་ཁུ་གཉིས་ལ་ལྟོ་
གོས་གཉིས་ཀའི་ཐད་ནས་དཀའ་སྡུག་མང་པོ་མྱོང་དགོས་བྱུང་།
སྤྱིར་འཇིག་རྟེན་གྱི་སྙིང་པོ་དངོས་ནི་དབང་གྲགས་དང་ཟས་གོས་ལོངས་སྤྱོད་ཙམ་མིན་པར་གཞན་ཕན་གྱི་ལས་ཀར་གཞོལ་བ་ལས་གཞན་ཞིག་མེད་པ་ཀུན་གྱིས་ཤེས་མོད་ཀྱང་། མཆིལ་པ་རྒྱ་བོ་ནས་
འབྲུའི་ཆེད་དུ་ཚེ་སྲོག་ཞི་མི་ཁ་རུ་ཤོར་བ་དང༌། གྲ་རྒྱས་ཝ་མོ་གཟན་དུ་འདུར་བས་གཡོ་ཆེན་རྔོན་པའི་རྙི་རུ་ཚུད་པ་ལྟར། རྙེད་གྲགས་དབང་གསུམ་ཁོ་ནའི་ཆེད་དུ་ཚེ་འདིའི་འཕེན་པ་རྫོགས་པའི་
བདག་ཅག་ནི་རྒྱལ་བ་དག་གི་ཐུགས་དགོངས་ན་ཤ་ཚ་དང་སྙིང་རྗེའི་ཡུལ་ལས་མེད་དོ། །བདག་ཅག་ལ་ཕ་མེས་དུས་ནས་འབྲེལ་བ་ཐོགས་པའི་སྐྱེ་བོ་གང་ཙམ་ཞིག་གིས་མི་ལུས་རིན་པོ་ཆེ་འདི་ཆུད་
ཟོས་སུ་སོང་བ་ལས། ཡང་དག་དོན་སྙིང་ལྡན་པའི་བྱ་བ་ག་ཚོད་བསྒྲུབས་ཤིང་གྲུབ་ཡོད་པ་ད་ལྟ་ང་རང་ཚོས་ཤེས་ཐབས་རྩ་བ་ནས་མི་འདུག ཐ་ན་མི་རབས་གཅིག་གཉིས་ལས་མ་འདས་པའི་ང་རང་
ཚོའི་ཨ་ཡེ་དང་ཨ་མྱེ་ཚོས་ཀྱང་གཞན་དོན་དུ་དགེ་བའི་བསམ་སྦྱོར་ག་ཚོད་མཛད་ཡོད་པ་དང་། རང་དོན་དུ་དུག་གསུམ་འཁོར་ལོ་ག་ཚོད་བསྐོར་ཡོད་མེད་སོགས་ཀྱི་ཐད་ནས་ང་ཚོ་རྨོངས་པར་གྱུར།
དེས་ན་འདས་པོ་དྲིན་ཆེན་དེ་དག་གི་ཤུལ་ནོར་ལ་བརྟེན་པའི་ང་ཚོ་ཕྱི་རབས་པ་ཚོས་ཇི་སྐད་སྨོན་ལམ་ཞིག་ཏུ། ཕ་མ་སྔ་རབས་འདས་པ་དང་། །བུ་རབས་ཕྱི་རབས་ཡན་ཆད་དུ། །ས་གཉན་བརྐོས་དང་
V》
(1) མི་ལག་ཅེས་པ་ནི་ངལ་རྩོལ་ཐུབ་པའི་ལས་མི་ལ་གོ །



རྡོ་གཉན་སློག །ཆུ་གཉན་དཀྲུགས་དང་ཤིང་གཉན་བཅད། །དུར་བཏབ་གཉན་ལས་གང་བྱས་སོགས། །མ་རུང་དབང་གིས་ཅི་བགྱིས་པ། །མཐོལ་ལོ་བཤགས་སོ་དག་གྱུར་ཅིག །ཅེས་དང་། བདག་ལ་དྲིན་
གྱི་སྐྱོང་བའི་ཕ་མ་དང་། །སེམས་བསྐྱེད་ཞུས་པའི་བླ་མ་སློབ་དཔོན་དང་། །དམ་ཚིག་གཅིག་པའི་རྡོ་རྗེའི་སྤུན་རྣམས་དང་། །རྒྱུ་ཟས་འབྲེལ་བ་ཡོད་པའི་མི་དག་དང་། །བཞོན་ཁལ་སྲོག་གཅོད་འོ་ཞོ་འཐུང་
པ་དང་། །ཤ་ཁྲག་ཟོས་པའི་དུད་འགྲོ་མ་ལུས་པ། །མྱུར་དུ་སངས་རྒྱས་ས་རུ་འགོད་པར་ཤོག །ཅེས་པའི་བསྔོ་སྨོན་རེ་བླ་མ་དཀོན་མཆོག་གསུམ་ལ་གསོལ་བ་རྩེ་གཅིག་ཏུ་འདེབས་པ་ལས་ཐབས་གཞན་
མེད། །
ང་བརྒྱད་ལོར་བུ་ཆེ་བ་ཨོ་རྒྱན་ཚེ་རིང་ཡང་དང་ཐོག་དགོན་པའི་གྲྭ་གཞོན་དང་། སྡེ་མི་འགའ་དང་མཉམ་དུ་ཉ་མཚོ་སྟོད་སྨད་ ” དང་རོང་པོའི་བྱ་ཉ་ ”ཡི་ཕྱོགས་སུ་སོང་། སྐབས་དེར་ཁོང་ཚོས་ཉ་སྟོང་
ཚེས་བརྒྱད་ © ཡིན་མིན་ལ་མ་བལྟས་པར་རི་ཁའི་ནོར་ལུག་དེད་དེ་བཤས། བོད་སྔ་རབས་པའི་དཔེ་རུ་རྒྱགས་པས་ཆོས་དྲན། རྟོགས་པས་རྐུ་དྲན་ཟེར་བ་ལས་བདེན་པ་ཞིག་ག་ན་ཡོད། ཐེངས་མ་ཞིག་
ལ་ཁོང་ཚོས་ཁལ་གཡག་ཆེན་པོ་ཞིག་བཙན་བཟུང་གིས་རྫ་རོང་ཞིག་ཏུ་ཁྲིད་དེ་མཆུ་དཀྲིས་ནས་བཤས་རྗེས། འགའ་རེས་ཤ་བཙོས། འགའ་རེས་ནང་འཁྲོལ་གཙང་མ་བྱེད་པའི་གདོང་དུ་རོགས་པ་མི་
གཅིག་གིས་ཁོ་རེ་ཚོ། ད་ཡག་པོ་མ་བྱུང་། མི་ཡོང་གིན་འདུག །ཅེས་ཡར་ཀའི་སྒང་ཟེ་ནས་འབོད་ཀྱིན་འདུག་པས་རོགས་པ་ཚང་མས་ཤ་དག་དེར་བསྐྱུར་ནས། སྣོད་དུ་བཙོས་ཤིང་ཚེས་ལ་ཉེ་བའི་ཤ་ཡང་
ཐབ་མེ་བསད་སྤྱད་བྱས་ཏེ་ལ་མོ་བརྒྱབ། ཟས་གོས་ལོངས་སྤྱོད་འཛོམས་པའི་དུས་ད་ལྟའང་ཨ་ཕ་དང་ཨ་ཁུ་གཉིས་ཀྱིས་ཁལ་ཤ་དེ་ཟ་རྒྱུ་མ་རྙེད་ཅེས་ཕངས་སེམས་སྐྱེས་ནས་འདུག མཐར་ཟླ་བ་བདུན་
(1) ཉ་མཚོ་སྟོད་སྨད་ནི་དེང་སང་ཡུལ་ཤུལ་ཁུལ་ཆུ་དམར་ལེབ་རྫོང་དང་ཁྲི་འདུ་རྫོང་འོག་གི་ས་ཆའི་མིང་ཞིག་ཡིན།
2 རོང་པོའི་བྱ་ཉ་ནི་དེང་སང་ཡུལ་ཤུལ་རྫོང་ཁོངས་ཀྱི་ས་ཆའི་མིང་ཞིག་ཡིན།
(3) ཉ་སྟོང་ཚེས་བརྒྱད་ ད་ཟླའི་ཚེས་གྲངས་ལྟར་ཡིན་ལ་ཉ་ནི་ཚེས་བཅོ་ལྔ་དང་། སྟོང་ནི་ཚེས་སུམ་ཅུ། ཚེས་བརྒྱད་དེ་ཟླ་རེ་ནང་གི་དགེ་སྒྲུབ་སྡིག་སྤོང་གི་ཉི་མ་གསུམ་གྱི་མིང་།
4 མཆུ་དཀྲི་ཞེས་པ་ནི་ནོར་ལུག་དག་གི་མཆུ་ལ་ཐག་པ་སྒྲོག་ནས་དབུགས་སྡོམ་སྟེ་གསོད་པའི་ཐབས་ཤེས་ཤིག་གི་མིང་།



བརྒྱད་མཚམས་ནས་ཁོང་ཚོ་ཚང་མ་གར་འགྲོ་འདི་འགྲོ་མེད་པས་ཚུར་ཕ་ཡུལ་དུ་ལོག་སྟེ་དུས་བདེ་ཞོད་འཇགས་ཀྱི་བར་དུ་ཉི་མ་ཅི་འཁྱོལ་དུ་སྡོད་དགོས་བྱུང་། དེ་ནས་མི་དམངས་ཀུང་ཧྲེ་ཚུགས་དུས་
དངོས་སུ་ཁྱིམ་ཐབ་ཆུང་ཆུང་ཞིག་བཅས་ པས་མིང་སྲིང་དྲུག་འཛོམས་པའི་ཕ་རྒན་ཞིག་ཏུ་གྱུར། ད་ལྟ་ནི་ལོ་རྒན་དྲུག་ཅུ་བརྒལ་ནས་བདུན་ཅུའི་སྣེ་ལ་ཟིན་པས་ཉིན་བཞིན་ཁ་ཏོན་དགེ་སྦྱོར་གྱིས་
རང་རང་སོ་སོ་ལ་ཤ་གང་ཚ། དྲིན་གང་ཆེ། ལས་གང་རིང་རྣམས་ཀྱི་དོན་དུ་བསྔོ་སྨོན་རེ་རེས་རྒྱས་བཏབ་སྟེ་དགེ་རྩ་ལ་འབད་འབུངས་མཛད་བཞིན་བཞུགས།
གོང་ནས་རགས་རིམ་ཙམ་ཞིག་ཞུས་པ་ལྟར་དུ། ངའི་ཨ་ཕ་དང་ཨ་ཁུ་དྭ་ཕྲུག་ཏུ་ལུས་ཤིང་། ཨ་ཡེ་ཨ་ནེ་དག་ནི་ལྔ་ལམ་དུ་གཤེགས་ནས་བདག་ལ་མིང་ཙམ་ལས་ཤེས་འདྲིས་མེད་པར་བཟོས་པའི་སྡིག་
ཅན་ལག་དམར་དངོས་ནི་དྲུག་ཅུ་ལོའི་མུག་ཡམས་དེ་རེད། འདིའི་ཐད་ནས་ཅུང་ཟད་ཅིག་ཞུས་ན། ཨ་ཕ་དང་ཨ་ཁུ་གཉིས་རི་ནས་ཡུལ་དུ་ལོག་རྗེས་མ་དང་སྲིང་མོ་དྲུང་དུ་ཅུང་ཟད་བསྡད་པའི་སྐབས་
སུ་ཡུལ་ལ་མུག་ཡམས་འཁྲིགས། དེ་ནས་དྲུག་ཅུ་ལོའི་དཔྱིད་མགོ་ཙམ་ལ་ཨ་ཡེ་ཨོ་རྒྱན་སྒྲོལ་མས་རང་གི་བུ་ཆེ་བ། ངའི་ཕ་རྒན་མུ་གེས་ཤི་དོགས་ཀྱིས་ཡུལ་ཚོ་སྲིད་གཞུང་གི་འབྲོག་པའི་རྫི་བོ་རུ་
མངགས་ཐབས་བྱས། དང་ཐོག་ཨ་ཕས་ཕྱུགས་ར་ནས་རང་གིས་ཟ་སྲི་འཐུང་ཉུང་བྱས་ནས་བསགས་པའི་ཆུར་མར་ཉུང་ངུ་རེ་མ་དང་སྤུན་ཆུང་སྲིང་མོ་དག་ལ་སྟེར་རྒྱུ་རྙེད་ཀྱང་མཐར་དུས་བབ་ངན་
རུལ་དུ་སོང་ནས་ཅི་ཡང་མེད་པར་གྱུར།
ཕྱུགས་ཟོག་ལ་ཤ་ཤེད་རྒྱས་ཤིང་རི་ཀླུང་སྟེང་ཤོད་བར་གསུམ་དུ་གསེར་གྱི་གོས་མདངས་བཀླུབས་པའི་སྟོན་དུས་ཀྱི་ཉིན་ཞིག་ལ། འབྲོང་མདའ་ཀོ་སྟེང་ཞེས་པའི་ལུང་པ་དེའི་ཕུ་ལ་འབྲོག་པའི་ནང་དུ་མི་
ཞིག་ཡོང་ནས། བུ་ཆུང་། ཁྱོད་ཀྱི་མ་རྒན་དྲིན་ཆེན་ཉིད་མདང་ནུབ་བརྒལ་ སོང་བས་ཕུང་པོ་ཡུལ་མི་ཚོས་འབྲི་ཆུ་ནང་དུ་གཡུག་པ་ཡིན། ད་ཁྱོད་ཀྱིས་མ་ཎི་རེ་ཟུང་མ་རྒན་དྲིན་ཆེན་གྱི་ཆོས་སྐལ་དུ་
! ཁྱིམ་ཐབ་བཅས་ནི་འདས་ཚིག་སྟེ་ཁྱིམ་ཐབ་བཟུང་བའི་དོན།
(2 བརྒལ་ཞེས་པ་ནི་འཇིག་རྟེན་འདི་ནས་ཡོལ་བ་སྟེ་གྲོངས་པའི་དོན།



བསྔོ་ནུས་ན་རེམ་རེམ་ཟེར་ནས་ཡུལ་ལ་ལོག སྐབས་དེར་ཨ་ཕས་རང་གི་རྣ་བ་ལའང་ཡིད་མ་ཆེས་ཙམ་དུ་ཡོད་ཀྱང་། ད་ནི་གཏམ་འདི་བདེན་པར་འདུག ཁ་སང་དེ་རིང་ཡུལ་ལུང་ཀུན་ཏུ་མུག་ཡམས་
འཕྱུར་བས་ཉེ་འདྲིས་ཡུལ་མི་དག་གཅིག་རྗེས་གཉིས་མཐུད་ཀྱིས་མུག་ཤི་འགྲོ་བཞིན་པའི་གཏམ་མང་པོ་གོ་རྒྱུ་འདུག་པས། ད་རེས་ངའི་དྲིན་ཆེན་མ་ལོས་ཀྱང་ལས་དེ་གཟུར་མ་ནུས་པར་དབུགས་ཀྱི་
རྒྱུ་བ་དེ་མུག་ཡམས་འདིས་འཕྲོག་སོང་སྙམ་སྟེ་མིག་སྒོ་ནས་མཆི་མ་དབང་མེད་དུ་ཤོར། དུས་ཀྱི་ཁུགས་སོ་འདི་འདྲ་ནས་དྲིན་ཆེན་མ་ལོའི་སྐུ་གདུང་ལའང་ཆེས་རྗེས་མའི་མཇལ་ཁ་ཞུ་མ་ཐུབ། འབྲོང་
མདའ་སྡེ་ཡི་མུག་ཤིར་སོང་བའི་ཕུང་པོ་ཡོད་ཚད་སྡེ་འདབས་ནས་བཞུར་བའི་འབྲི་ཆུའི་ནང་དུ་གཡུག །འདི་ནི་སྐབས་དེའི་རྒྱུན་མཐོང་གི་གནས་ཚུལ་ཞིག་ཡིན་པར་འདྲ། སུས་ཡུལ་ཚོ་སྲིད་གཞུང་གི་
བཀོད་སྒྲིག་ལ་བརྩི་སྲུང་མེད་ན་སུ་ཞིག་གྲལ་རིམ་གྱི་དགྲ་བོ་དང་། འབྱོར་ལྡན་གྲལ་རིམ་གྱི་རྒྱུག་ཁྱི། ཐ་ན་བཙན་རྒྱལ་རིང་ལུགས་ཀྱི་ཤུལ་མ་ལའང་བརྩི་སྲིད་པས། དེ་འདྲའི་ཆག་སྒོ་ཞིག་མགོ་ཐོག་ཏུ་
ལྷུང་པའི་དུས་སུ་ཤིན་ཏུ་འཇིགས་སུ་རུང་ཞིང་ཡ་ང་བ་བཤད་མ་དགོས། ཨ་ཕར་དྲིན་ཆེན་ཨ་མ་ཤོར་བའི་སྡུག་བསྔལ་ཆེས་ཆེ་བའི་སྐབས་དེར་ངའི་དྲིན་ཆེན་མ་ལོས་ཨ་ཕ་ལ་སྡུག་གི་མཆི་མ་མཉམ་དུ་
བཏོན་ཅིང་། དགེ་བའི་མ་ཎི་མཉམ་དུ་བསོགས་རོགས་བྱས་པས་ཉིན་མོ་རི་དྭགས་ཚོགས་ནི་རྩྭ་འཇམ་ལ་རོལ་བའི་བདེ་སྐྱིད་དང༌། མཚན་མོ་སྒོ་ཁྱིས་སྐར་མར་སྡང་བའི་ངུ་ཟུག་ཙམ་ལས་ཅི་ཡང་མེད་
པའི་སོས་དལ་བག་ཕེབས་ཀྱི་དབྱར་མཚེར་ནང་ནས་ཨ་ཕར་མགོ་བོ་བཏེགས་ནས་དགུང་གི་སྐར་ཚོགས་ལ་བལྟ་ཞིང་དབུགས་དབྱུང་བའི་སྐལ་བ་ཅུང་ཟད་ཐོབ་ཡོད་པར་འདྲ། འོན་ཏེ་མ་རྒན་ཨོ་རྒྱན་
སྒྲོན་མའི་དགོངས་རྫོགས་ཞེ་དགུ་ཚང་ནས་ཡུན་རིང་མ་སོང་བར་ཡང་ཨ་ཡེ་དཔལ་མོ་དང་། སྲིང་མོ་འཇམ་དབྱངས་ལེགས་སྐྱབས་གཉིས་ཀྱང་སྔ་ཕྱི་བྱས་ཏེ་ལྔ་ལམ་དུ་གཤེགས་པའི་གཏམ་ཐོས་པས།
སྡུག་ཆེ་ན་མིག་ལ་མཆི་མ་མེད་ཟེར་བ་ལྟར་ཨ་ཕ་དང་ཨ་ཁུ་བུ་སྤུན་གཉིས་ལ་ལྷག་ཏུ་ངུ་རྒྱུ་ཞིག་མ་བྱུང་། ངའི་ཨ་ཁུ་ནི་ཨ་ཕ་ལས་ལོ་ན་ཆུང་ཡང་འཚོ་ཐབས་ལ་ཤིན་ཏུ་མཁས་པས་གཅེན་པོས་གཅུང་
ལ་སེམས་ཁྲལ་མི་དགོས་པར་སྐབས་རེ་ཨ་ཁུས་ཟོག་ལུག་གི་རྒྱུ་མ་སྐམ་པོ་དང་རྩམ་པ་ཉུང་ངུ་རེ་ཕུ་བོ་ལ་སྟེར།
དྲུག་ཅུའི་ལོ་ལ་དེ་འདྲ་མུག་ཡམས་ཆེན་པོ་འཕྱུར་བའི་རྒྱུ་རྐྱེན་གཙོ་བོ་ནི་མི་རིགས་ཀྱི་སྲིད་ཇུས་སྡུག་པས་མ་ཡིན་ཏེ། གཡམ་རྒྱུགས་ལ་དགའ་བའི་ཀླད་མེད་མགོ་ཁྲིད་འགས་སྲིད་ཇུས་ལག་བསྟར་བྱེད་



སྟངས་འཕྱུག་པའི་རྐྱེན་གྱིས་ཡིན་པ་ཚང་མས་མཁྱེན་གསལ་ལྟར་རེད། ཞིབ་ཏུ་གླེང་ན་མུ་གེ་ནི་ཟས་མེད་ནས་བྱུང་བ་ཡིན་པ་སྨྲོས་མ་དགོས། སྤྱིར་མདོ་དབུས་མཐོ་སྒང་གི་གནམ་གཤིས་དང་ནམ་ཟླ་ལ་
བསྟུན་ནས་ཡུལ་མི་དག་གི་དཔྱིད་སོན་འདེབས་སྟོན་འབྲས་བསྡུའི་སོ་ནམ་ལས་ཀ་བྱེད་པས་ཇི་ལྟར་ཐབས་རྡུགས་འུ་ཐུག་གི་སྐྱེ་བོ་ཞིག་ཡིན་ཀྱང་མུག་ཤི་ཟེར་བ་ཞིག་རང་ཐོག་ཏུ་མྱོང་བ་དངོས་དེ་ཕར་
ཞོག ལོ་རྒྱུས་ཐོག་ནས་གོ་ཐོས་རིག་གསུམ་ཙམ་ཡང་མེད་པ་རྒན་རབས་རྣམས་ཀྱིས་གླེང་། འོན་ཏེ་སྐབས་དེར་དྲོད་གཤེར་གཉིས་འཛོམས་ཀྱི་རྒྱལ་ནང་གི་ས་ཆ་ནས་ལོ་གཅིག་ལ་སོན་འདེབས་ཐེངས་
མ་གཉིས་བྱེད་ཆོག་པས་ས་མཐོ་གྲང་རེག་ཆེ་བའི་མཐོ་སྒང་ནས་ཀྱང་དེ་འདྲའི་ཡོང་རེའི་བྱ་བ་བསྒྲུབས་པས་མུག་ཡམས་འཕྱུར་བའི་ཆག་སྒོ་དེ་ཉོས་ཡོང་བ་རེད། དེ་འདྲ་ཡིན་པའི་སྟབས་ཀྱིས་ང་ཚོས་
ཕྱིས་སུ་དངོས་ཐོག་བདེན་འཚོལ་དང་། བསམ་བློ་བཅིངས་འགྲོལ་གཏོང་དགོས་ཞེས་ཡང་ནས་ཡང་དུ་ལབ་དགོས་པ་བྱུང༌།
སྟོན་འཇུག་གི་ལོ་ཏོག་བརྔ་རྡུང་ཚར་རྗེས་དུད་རེ་ལ་སྔར་ལྟར་ན་ནས་སྐྱེ་སུམ་ཅུ་ཡོད་ན། དེའི་ནང་ནས་སྐྱེ་བདུན་བརྒྱད་ཙམ་ནི་སང་ལོའི་སོན་དུ་འཇོག་ཅིང་། ནས་སྐྱེ་ལྔ་དྲུག་ཙམ་ནི་འབྲོག་ཡུལ་གྱི་
ཁུལ་རྩིད་དང་། ཀོ་པགས། མར་ཆུར་སོགས་ལ་བརྗེ་ཉོ་བྱེད་པའི་ཚོང་རྫས་སུ་བསྒྱུར་བ་དང་། གཞན་དག་ནི་བཟའ་འབྲུ་ཁོ་ན་བྱེད་ཀྱིན་ཡོད། ང་བརྒྱད་ལོའི་རྗེས་སུ་སྟོན་གྱི་འབྲུ་རིགས་ལས་ཕྱེད་ཀ་ནི་
བཟའ་འབྲུ་རུ་ལོས་འཇོག་ཀྱང་། ཕྱེད་ཀ་ནི་ས་འོག་ཏུ་ཕར་བཏབ་པས་ལག་མགོ་འཚིག ཚིལ་སྲེག་ཤོར་བའི་དཔེ་བཞིན་དུ་དགུན་ཟླ་མགོ་ཚུགས་པའི་སྤྱི་ཟླ་བཅུ་པ་དང་བཅུ་གཅིག་གི་ནང་དུ་ནས་སོན་
ལ་མྱུ་གུ་ག་ལ་སྨིན་ཏེ་སྨིན་མི་སྲིད་པ་མ་ཟད། སོན་ཚང་མ་ས་འོག་ཏུ་རྙིད་ཅིང་ཆབ་རོམ་གྱིས་བསྡམས་ཤིང་དཀའ་ལས་བརྒྱབ་པའི་ངལ་རྩོལ་འབྲས་མེད་དུ་གྱུར། མཐར་ཡུལ་མི་ལ་བཟའ་འབྲུ་མ་འདང་
ནས་མི་མང་པོའི་ཚེ་སྲོག་བརླག་པའི་ཆག་སྒོ་དེ་བྱུང་བ་རེད། དཔེ་འདི་འདྲ་ས་ཆ་གང་མང་ཞིག་ཏུ་བྱུང་མྱོང་བར་འདུག དཔེར་ན། གནམ་མགོ་ལོག ས་མགོ་ལོག་ཅེས་བུ་དཔའ་ལ་རྟ་མགྱོགས་པར་
གྲགས་པའི་མགོ་ལོག་ས་ཆ་ནི་ས་མཐོ་གྲང་རེག་གིས་བཟུང་པའི་འབྲོག་ལས་འབའ་ཞིག་གཉེར་བའི་ས་ཆ་ཞིག་ཡིན་ཀྱང་། སྐབས་དེར་མཆོང་སྐྱོད་ཆེན་མོའི་གདོང་དུ་སྨད་ནས་སྡོང་ཕྲུག་ཁྲི་མ་འབུམ་
ཞིག་རྟ་ཁལ་གྱི་རྒྱབ་འབའ་ཞིག་ལ་བཀལ་ནས་ལུང་པ་དེར་བཙུགས་པས། མཐར་སྡོང་ཕྲུག་རྐང་གཅིག་ཀྱང་མ་སྐྱེས་པར་ལས་ཀ་དེའི་ཁྲོད་དུ་མི་ཤི་རྒྱུ་ཟད་ཀྱི་ཆག་སྒོ་ཆེན་མོ་མྱོང་བར་གྲགས། འདི་ལྟ་
48



བུའི་འབྲས་མེད་ཀྱི་ལས་ཀ་བྱས་པས་མི་མང་གིས་དཀའ་སྡུག་བཀྲེས་ལྟོགས་བསམ་གྱིས་མི་ཁྱབ་པ་ཞིག་མྱོང་སོང་། འཇིག་རྟེན་ཤེས་བྱ་འཆུག་པས་ན། །རང་གཞན་སྡུག་གི་འོག་ཏུ་བཙུད། །འཇིག་རྟེན་
བྱ་བ་ལེགས་སྤྱད་ན། །རང་གཞན་བདེ་བའི་དཔལ་དུ་འགོད། །ཅེས་ཀྱང་བྱའོ། །གོང་གི་ཚིག་ནག་ཡིག་འགྲོས་འདི་ནི་ངའི་ཕ་རྒན་དྲིན་པོ་ཆེ་ཚང་གི་ཁྱིམ་ཚང་གཏམ་རྒྱུད་འདྲ་མོ་དེ་རྣ་ཐོས་ཀྱི་ས་བོན་ལ་
བརྟེན་ནས་ལོ་རྒྱུས་ཀྱི་གཟུགས་རགས་པ་ཞིག་བཟོས་པ་དེའོ། །སླར་སྨྲས་པ། རིགས་ཀྱི་མྱུ་གུ་ཆོས་ཀྱི་ཞིང་ནས་འབུས། །དགའ་བའི་ཟེའུ་ཕྲེང་འཇིག་རྟེན་རྒྱན་དུ་མཛེས། །མེས་པོ་གཤེགས་པའི་ཡངས་
པའི་མཁའ་ལམ་ནས། །མི་རྟག་སྒྱུ་མའི་གློག་གར་ཡང་ཡང་མཐོང་། །
19



ཡོད་པའི་གཏ༽ ནི་ ད ༤༡་ཞིག་ཕུར ར་ཧ་དང། ཀ ། དེ་ཡང་སྐྱེལ་ཐོ་འགག (ཛས་ལྕགས་(བོད་ »༢> ཡུལ་
ལ བར རྒྱལ་བ་ཆོས་སུ་ང་ར གྲགས་པ་རྒྱུན་དུ་ དུས་མི་གྲངས་དང་ སྐྱེད་མོས་ཀྱི་རྒྱད་ལས འདུང་ འདི་ལ་བཙས་
མང་པར་སྤྱངས་མོ་ཅ་ཕནང་ལས་ ས་ཡོད་མོདདེ་ཝ་
རལ་པ་ཚད མད ང་ རྩ༦༣ དང་རི་སུལ་ ལ་ བ ་
ད་རྩིག་རྒྱུ་ དེས་༡༤ འི ནས པགས་པ་དག་ལ་ཡོད་རིས་བྱས་འབྲས་དང་སྐྱེ་བ་ལ་ ཀྱི་སད་ལོ་བྱེ ན ་ན པ ག ང
ཁོངས་བྱོས ་བས (མ(བ ཀུང་མ་
ཐོབ མ བུ བར བྱ ནི ་
དུ་ལུང་སྣུར་ཞིག་ གི་ ད་རིས་ གང༌ ལོ་རྒྱུས་ སྐྱེས་ ༡ | ནས་༣ པའི་ བ ར ད དཔ ས བ ་དུ་བཏང་། པ
དན པ ས པ ན་ཕྱི་རྒྱར་ཀན ཆེད ས བ དང ཤ རྩོམ་རིང ་ མ ༣ ནང༌འ༤ རྡོ་༧༦ འབུ ལ ཚབ་ཚིག་
བ བསྐྱེད་ཡིད་ལ་རྡོག་པོ་ཡོད ན ་རྩིསོལ་མྱུརཀ་ བས ཡོད་པར་ཤ རྒྱུ རིག་པ་བས་ཐོས་དང་ཕྲད པ ལ དབའམ་
>ལ་)
+ ན



ལེའུ་གསུམ་པ།
དྲིན་ཆེན་ཨ་མའི་ཆུང་ཆུང་གོམ་ཁ་དེ། །
ལྷ་དང་འདྲ་བའི་ཕ་གཅིག་པང་ནས་བསྒྱུར། །
བྱང་ཆུབ་སེམས་དཔའ་ཡང་ཆོས་བཞི་དང་ལྡན་ན་འཇིགས་པ་མེད་ཅིང་ཚུལ་ལས་མི་གཡོ་བར་འགྱུར་རོ། །བཞི་གང་ཞེ་ན། ཁེ་
སྟོར་བ་དང་། མི་སྙན་པར་གྲགས་པ་དང་། སྨད་ཅིང་དམའ་དབབ་པ་དང་། སྡུག་བསྔལ་གྱིས་ནོན་ཀྱང་མི་གཡོ་བ་དང་བཞིའོ། །
ཞེས་ཐར་མདོ་ལས་དྲངས།



ཀྱི
ལེའུ་འདིའི་ནང་དུ་དྲིན་ཆེན་སྐྱེད་མའི་ཁྱིམ་ཚང་དང་ཁོང་མོའི་མིང་སྲིང་ཚང་རོགས་རྣམས་ཀྱི་ལོ་རྒྱུས་ཉུང་ངུ་ཙམ་ཞིག་ཞུས་ན། དྲིན་ཆེན་མ་ཡུམ་ཉིད་ཀྱི་ཁྱིམ་ཚང་གི་ལོ་རྒྱུས་ནི་ངོ་མ་
དེ་ངོ་མ་གནའ་སྒྲུང་
སྙན་མོ་ཞིག་དང་གཉིས་སུ་མེད་དོ། །
ཀུན་གྱིས་མཁྱེན་གསལ་ལྟར་དུ་ཁ་སང་དེ་རིང་གི་རྒྱལ་སྤྱིའི་གསར་འགྱུར་ནང་དུ་གསལ་བསྒྲགས་བྱེད་གྲངས་ཆེས་མང་བ་ནི། དབྱི་སི་རལ་གཙོ་གྱུར་པའི་ཡོས་ཐེ་མི་རིགས་ཏེ། ཡོངས་གྲགས་སུ་ཡ་ཧུ་
དིའམ་འཇིའུ་མི་རིགས་འདི་དང་། པཱ་ལི་སི་ཐན་མི་རིགས་འདི་གཉིས་པོ་ཁཱ་ས་གྲོང་ཁྱེར་ཞེས་པ། གནའ་བོ་ཆོས་ལུགས་ཆེན་པོ་གསུམ་གྱི་འབྱུང་གནས་སུ་གྲགས་པའི་གྲོང་ཁྱེར་འདིའི་བདག་པོ་སུ་ཡིན་
དང་། ཁོང་ཚོའི་ཆོས་ལུགས་ལས་བཤད་པའི་གནས་ཁྱད་པར་ཅན་འདི་མ་འོངས་དུས་ལ་སུ་ཡིས་བདག་ཏུ་བཟུང་བའི་ཆེད་དུ་ཁྱོད་ཤི་ང་གསོན་གྱི་འཐབ་མོ་སྤྲིན་པའི་གནས་ཚུལ་དེ་རེད། དེ་ཡང་ཞིབ་
ཕྲ་ཞུས་ན་ཡོས་ཐེའུ་མི་རིགས་དང་པཱ་ལི་སི་ཐན་མི་རིགས་གཉིས་ཀས་སོ་སོའི་ཕ་མེས་ཀྱི་བློ་དང་རིག་པ། བདེན་པའི་རྣམ་ཤེས། ལུས་ཀྱི་ངལ་རྩོལ། སྙིང་གི་ཁྲག་དྲོན་འཕོ་སའི་ཕ་ཁྱིམ་སྣུམ་པོ་ནི་ཁཱ་ས་
གནས་མཆོག་དེ་ཁོ་ནར་ཡིན་པར་ངོས་འཛིན་བྱེད་ཀྱིན་ཡོད། དེས་ན་ཕྱོགས་གཉིས་ཀས་གནས་མཆོག་དེ་རུ་ཁོང་ཚོས་གཞི་ཞིག་འཆོས་ན་མི་ཚེ་གང་པོའི་བསམ་དོན་འགྲུབ་པར་སྒོམ་སྟེ་ཚེ་འདི་རུ་
དཀའ་སྡུག་དང་བཟོད་བསྲན་ཅི་འདྲ་གྲངས་མེད་ཅིག་མྱོང་དགོས་བྱུང་ཡང་། འགྱོད་སེམས་དང་ཕྱིར་སྣུར་མེད་པར་མི་རབས་ནས་མི་རབས་སུ་འབད་པ་བྱེད་བཞིན་པ་འདི་རེད།
དངོས་ཡོད་ཀྱི་འཚོ་བའི་ནང་གི་དམར་དཔེ་འདིས་སྒོང་གཟུགས་ས་ཡི་ཧྲིལ་པོ་འདི་སྟེང་གི་མི་རིགས་དང་ཡུལ་ལུང་འགའ་ཞིག་གིས་ནི་རང་གི་ཕ་མེས་ཀྱི་ལྟེ་ཁྲག་འཕོ་སའི་ས་གནས་དེའི་དོན་དུ་
སྐྱེ་རེས་འདིའི་ཚེ་བསོད་ལོངས་སྤྱོད་ཐམས་ཅད་ཕངས་མེད་དུ་གཏོང་བ་དང་། ཡང་འགའ་ཞིག་ནི་ཕ་ཡུལ་ཞེས་པའི་ཡུལ་ས་ཞིག་ལར་ནས་གཏད་སོ་མེད་པ། མེས་པོའི་དུས་ནས་ལྡོམ་པོའི་འཚོ་བ་ལ་
གོམས་འདྲིས་བྱུང་ནས་བུ་རབས་ཚ་རྒྱུད་ཀྱི་དུས་སུའང་དེའི་བག་ཆགས་ཀྱི་དབང་གིས་ཕྱི་ཕྱོགས་སུ་འགྲོ་འདུག་འབའ་ཞིག་བྱེད་པའི་འཚོ་བ་ལ་དགའ་པོ་བྱེད་ཀྱིན་ཡོད། དཔེར་ན། འཛམ་བུ་གླིང་ནས་



ཇེའུ་ཕུ་སེ་མི་རིགས་ལྟ་བུ་གནས་ཡུལ་ལ་གཏད་སོ་ཅི་ཡང་མེད་པ། དེ་རིང་ཤར་དང་སང་ཉིན་ནུབ་ཏུ་འགྲོ་རྐྱང་ཁོ་ནར་བྱེད་པ་རེད།
དེ་ལྟར་དུ་བསིལ་ལྡན་ཁ་བའི་ལྗོངས་ཀྱི་ཁམས་ཕྱོགས་ཀྱི་སྐྱེ་བོ་དག་ནི། ངའི་ཕ་ཡུལ་ཨ་མདོ་ཆབ་མདོ་ཡིན། ཁམས་ཕྲུག་མི་འདུག་ཁམས་ཕྲུག་འགྲོ། ཁམས་ཕྲུག་ང་སྟོད་མངའ་རིས་ཡུལ་ལ་འགྲོ། འགྲོ་
ཟེར་ལེའི་རྟ་ཕོ་ང་ལ་མེད། རྐང་ལྷམ་ཆུང་བྱུང་ན་རྟ་ཕོ་ཡིན། འདུག་ཟེར་ལེའི་གནས་མལ་ང་ལ་མེད། རྩྭ་མེ་ཆུ་བྱུང་ན་གནས་མལ་ཡིན། གངས་ཏི་སེ་རི་བོ་མཇལ་དུས་ན། མགོ་ཝ་ཞྭ་ཕུད་ནས་ཕྱག་
གསུམ་འཚལ། ངའི་རུས་པ་ཨ་དཀར་ས་རྡོ་རེད། ས་ག་སར་ཐོར་འགྲོ་ཆ་མེད་རེད། ཅེས་པའི་ཨ་རོགས་ཁམས་པའི་གླུ་ཚིག་ལྟར་དུ་མི་ཚེ་གོང་པོ་གནས་བསྐོར་ཡུལ་བསྐོར་དུ་འགྲོ་བར་དགའ་པོ་བྱེད།
འབྲི་ཟླ་ཟལ་མོ་སྒང་གི་ཁོངས་གཏོགས་སུ་ཡོད་པའི་ཟུར་མང་བདུད་རྩི་མཐིལ་དང་ཟུར་མང་རྣམ་རྒྱལ་རྩེ་གཉིས་ཞེས་དགོན་ཆེན་གཉིས་ཀྱི་མཆོད་སྡེ་གཙོ་གྱུར་པའི་སྐྱེ་བོ་ཚོ་ནི་ལྷག་ཏུ་ཕྱི་ཕྱོགས་སུ་
འགྲོ་སྡོད་མང་ལ་གནས་ཡུལ་ལ་ངེས་གཏན་མེད། འདི་ནི་གཅིག་བྱས་ན་ཁོང་ཚོའི་ཁྲག་རྒྱུན་ནང་དུ་ཁྱུང་དར་མའི་ལོ་ལ་ནམ་འཕང་སྐྱོད། བུ་དར་མའི་ལོ་ལ་འཇིག་རྟེན་འགྲིམ་ཟེར་བའི་མི་ཚེའི་འགྲོ་
སྟངས་ཤིག་ཡིན་ནའང་ཐང་། ཕྱོགས་གཅིག་ནས་ཡུལ་ཀ་དེ་རུ་ཞིང་ལས་དང་ལག་ཤེས་ཀྱི་ཡོང་སྒོ་ཆེར་མེད་པར་ནགས་ཤིང་དང་། འབྲོག་ལས་ཆུང་ངུ་ཙམ་ལ་བརྟེན་དགོས་པས་འཚོ་བའི་ཆ་རྐྱེན་ཡག་
པོ་མེད་པའི་སྟབས་ཀྱིས་ཕྱི་ཕྱོགས་སུ་ཕྱིན་ནས་ཁྱིམ་ཚང་གི་ཡོང་སྒོ་འཕར་ཐབས་
ས་བྱེད་པ་ཡིན་ནའང་འདྲ། ད་དུང་རྒྱུ་རྐྱེན་གཙོ་བོ་ཞིག་ནི་ཡུལ་ཕྱོགས་འདིའི་སྐྱེ་བོ་རྣམས་ནི་དམ་པའི་ལྷ་ཆོས་ལ་ཁ་བློ་
སྤྱོད་གསུམ་གྱིས་སྒྲུབ་ཅིང་འབད་པ་ནུས།
སྤྱིར་ལུང་པ་ལ་ཆོས་ལུགས་དར་ཡོད་མེད་དང་། གང་ཟག་སོ་སོས་དཀོན་མཆོག་སོགས་ལ་དད་པ་འཇོག་མིན་གྱི་ཐད་ནས་མིའི་རིགས་རིག་པ་དང་། སྤྱི་ཚོགས་རིག་པ། ཐ་ན་སེམས་ཁམས་རིག་པ་
སོགས་ཀྱི་ཤེས་རིག་ཐད་ནས་མཁས་མིང་འཛིན་པའི་སྐྱེ་བོ་འགས་སྤྱི་ཚོགས་དང་ཡུལ་ལུང་ཇི་འདྲ་རྗེས་སུ་ལུས་ན། སྤྱི་ཚོགས་དེ་དང་ཡུལ་ལུང་དེའི་མི་དག་ནི་དེ་འདྲ་ཆོས་ལུགས་ལ་དད་འདུན་ཆེ་
བ་དང་། མི་ལས་དཔའ་ཞིང་མཛངས་པའི་དངོས་མེད་ལྷ་ཞིག་ལ་སྐྱབས་བཅོལ་གྱི་འདུན་པ་ཆེ་བར་འདུག་ཅེས་སྤྱི་ཚོགས་འཕེལ་འགྱུར་དང་། མིའི་རིགས་བྱུང་ཚུལ་གྱི་ཆོས་ཉིད་ལ་ཅུང་ཟད་གཞིགས་
54



ཡོད་པའི་གཏམ་དེ་འདྲ་ཞིག་བཤད་པར་དགའ། དེང་སང་སྐྱེ་བོ་འགའ་རེས་བྷོ་ཊའི་ཡུལ་ལ་སངས་རྒྱས་ཆོས་ལུགས་དར་དྲགས་པའི་རྐྱེན་གྱིས་མི་གྲངས་དང་ཐོན་སྐྱེད་སོགས་ཀྱི་ཐད་ནས་ལུང་པ་འདི་
ལ་ཆག་སྒོ་མང་པོ་བསླངས་ཡོད་ཅེས་བཤད་བཞིན་ཡོད་མོད། དེ་ལ་བདེན་པའི་ཆ་ཡང་ཅུང་ཟད་མཆིས་ཀྱང་མཐའ་གཅིག་ཏུ་དེ་འདྲ་ཡིན་པའི་ངེས་པ་ག་ལ་ཡོད། འདི་ཕྱི་རྒྱུ་འབྲས་དང་སྐྱེ་བ་སྔ་ཕྱི་
སོགས་ཆོས་ཕྱོགས་ཀྱི་ལྟ་གྲུབ་ཁོང་ཚོས་ཁས་མ་བླངས་ཀྱང་མི་སྐྱོན་ཏེ། ཆོས་ལུགས་རང་ངོས་ཀྱི་སྤྱི་ཚོགས་བྱེད་ནུས་ལའང་ཁོང་ཚོས་དཔྱད་ཞིབ་མ་བྱས་ན་ཤིན་ཏུ་ཉེས་ཆེའོ། །ང་ཚོས་ཐོག་མཐའ་བར་
གསུམ་དུ་ལུང་ཆུང་ཞིག་གི་ཆོས་དང་རིག་གཞུང་། ལོ་རྒྱུས་སོགས་ཀྱི་ཐད་ནས་སྐད་ཆ་རེ་བཤད་པའི་དབང་དུ་བཏང་ན་དགེ་སྐྱོན་གཉིས་ཀའི་ཐད་ནས་རྩོད་སྒྲུབ་དངོས་གཙོ་རིང་ལུགས་ཡིན་ནའང་
འདྲ། རྟེན་ཅིང་འབྲེལ་བའི་ཆོས་ཉིད་ཡིན་ནའང་ཆོག །དངོས་ཡོད་ཀྱི་ཆོས་ལ་སྐུར་འདེབས་མེད་པར་གཟུར་གནས་བློ་དང་ལྡན་པས་གཏམ་རེ་སྨྲ་ན་དགེ་མཚན་ཆེ། འདི་ནི་སྐལ་མཉམ་གྲོགས་པོ་དག་
ལ་མོལ་མཆིད་ཙམ་གྱི་གཏམ་ཞིག་ལགས། ད་ནི་མུ་མཐུད་ནས་མ་དྲིན་ཆེན་གྱི་སྐྱིད་སྡུག་ལོ་རྒྱུས་ལ་མཐུད་དེ་བཤད་ན།
གོང་ནས་རགས་ཙམ་ཞུས་པ་བཞིན་དུ་ཞི་མཐུན་གྱི་བསམ་པ་ལྷད་མེད་ལྡན་པའི་ཡུལ་ཀ་འདིའི་སྐྱེ་བོ་དག་ནི་སྐྱེ་རེས་འདི་ལ་སྟོད་ཉི་མ་ལྷ་སར་བཞུགས་པའི་ཇོ་བོ་རིན་པོ་ཆེ་ལ་མཇལ་སྐོར་ཐེངས་
གཅིག་མ་ཐོན་ན་མི་ཚེ་གཅིག་གི་འགྱོད་པ་ཡིན་ངེས་ཟེར་ནས་རྒས་སྐྱོར་ཆུང་ཁྲིད་ཀྱིས་ཚེ་འདིར་ཇོ་ཐོད་གཏུག་ཏུ་འགྲོ་སྲིད་པའི་ཆོས་སྣང་ལྡོག་ཏུ་མེད་པ་ཞིག་གིས་ཡར་ཉི་མ་ལྷ་ས་དང་། མར་ཨ་མདོ་
བླ་བྲང་སོགས་སུ་གནས་སྐོར་འགྲོ་སྲོལ་ཡོད། དེའི་སྟབས་ཀྱིས་ཡུལ་ཀ་དེའི་མི་རྣམས་ནི་མ་གྲམ་པའི་ས་ཞིག་དང་། མ་བསྡད་པའི་གནས་ཤིག་ཡེ་ནས་མེད་པར་འདྲ། མདང་དེ་རིང་ཁ་སང་ལའང་ཨ་
རི་དང་། དབྱིན་ཇི། རྒྱ་གར། བལ་ཡུལ་སོགས་རྒྱལ་ཁབ་ཁག་དང༌། རྒྱལ་ནང་ནས་ཀོང་ཀྲོའུ་དང་། ཧྲང་ཧེ། པེ་ཅིན། ཁྲིན་ཏུའུ་སོགས་གྲོང་ཁྱེར་ཆེ་མ་ཆུང་དང་། བོད་ཡུལ་ནས་ལྷ་ས་དང༌། གསེར་རྟ། ཡ་
ཆེན་སོགས་ག་སར་གང་དུ་ཟུར་མང་དང་ནང་ཆེན་གྱི་མི་ཡིས་གང་འདུག་ཅེས་ཀུན་གྱི་ངག་ན་རླུང་ལྟར་གྲགས། དེས་ན་ངའི་མ་ཚང་གི་ཉེ་འབྲེལ་ཚོ་ཡང་མ་གྲམ་ས་དང་མ་བསྡད་ས་ཞིག་མེད་པར་
55



ངའི་དྲིན་ཆེན་ཨ་མའི་ཁྱིམ་ཚང་ནི་ཕ་གཉིས་ཀྱིས་མ་གཅིག་ལ་བལྟས་ནས་བསྡད་པའི་ཁྱིམ་ཚང་དེ་རིགས་རེད། རུས་ནི་ཏྲེ་བོ་ཡིན། ཞང་ཞུང་དང་། ཧོར། ་ བ་འ་ལའང་ཉེ་འདྲིས་ཡིན། བུ་ཆེ་བའི་
མིང་ལ་མགོན་པོ་རབ་བརྟན་ཟེར། ཆུང་བའི་མིང་ལ་བཀྲ་ཤིས་རབ་བརྟན་ཟེར། ཁོང་གཉིས་ཀྱི་ཆུང་མའི་མིང་ལ་པད་སྐྱིད་ཟེར། སྤྱིར་ཁོང་ཚང་ལ་མིང་སྲིང་དྲུག་བདུན་ཞིག་ཡོད་ཀྱང་ཟུར་མང་དང་།
འཇོ་མདའ། འབྲོང་མདའ། སྐྱེ་རྒུ། བྱ་སྨད། འཇའ་ཐང་། འདན་ཁོག་སོགས་ས་ཆ་ག་སར་གང་དུ་གྲམ་སྟེ་མིང་སྲིང་སོ་སོས་ཁྱིམ་གཞིས་བཅས་ནས་ཁ་ཐོར་དུ་བསྡད་ཡོད། པད་སྐྱིད་ལ་ཚིག་དགུ་ཉི་ཤུ་རྩ་
བཞི་ལོ་སྟེ་ཤིང་བྱི་ལོ་ལ་བུ་མོ་ཞིག་སྐྱེས་ཤིང་། མིང་ལ་བཀྲ་ཤིས་དར་མཚོ་ཞེས་བླ་མས་གནང་བ་དང་། ཆིག་དགུ་ཉི་ཤུ་རྩ་བརྒྱད་ལོ་སྟེ་ས་འབྲུག་ལོ་ལ་བུ་ཞིག་སྐྱེས་ནས་མིང་ལ་ཀུན་བཟང་རྡོ་རྗེ་ཞེས་བླ་
མས་གནང་། དེ་ནས་ལོ་དྲུག་གི་རྗེས་སུ་ཚིག་དགུ་སུམ་ཅུ་སོ་ལྔ་ལོ་སྟེ་ཤིང་ཁྱི་ལོ་ལ་ངའི་དྲིན་ཆེན་ཨ་མ་སྐྱེས་ཤིང་། མིང་ལ་ཨོ་རྒྱན་གཡང་མཚོ་ཞེས་བླ་མས་གནང་།
ཁོང་ཚང་ལ་ལོ་རེའི་ཡ་དྲུས་ གཉིས་ལ་བརྒྱ་སྐོར་ཡས་མས་ཤིག་ཡོད་པའི་འབྲོག་པ་ཆེན་པོ་ཞིག་ཡོད་པས་གཡོག་མོའང་གཉིས་གསུམ་ཞིག་ཡོད་ཚོད་གདའ། གྱམ་ཤིས་ལུང་ཁོག་དེ་ནས་ཕྱུག་དགོས་ན་
ཏྲེ་ཞང་གཉིས་འདྲ་སུ་ལའང་མེད་ཅེས་བརྗོད་སྲོལ་ཡང་ཡོད་པར་འདུག འོན་ཏེ་བོད་སྔ་རབས་པའི་དཔེ་བཞིན་དུ་རྒྱུ་མི་རྟག་རྩྭ་མགོའི་ཟིལ་པ། ཚེ་མི་རྟག་རླུང་ཁྲོད་མར་མེ་ཡིན་པས། ལོ་ཞིག་གི་དབྱར་
གཞུང་ལ་སྒོ་ཟོག་དག་ལ་ས་ ན་ནས་ཁ་སང་ཕུ་ལ་མགོན་པོ་རབ་བརྟན་ཚང་གི་འབྲི་ཤི་འདུག དེ་རིང་མདའ་ལ་མགོན་པོ་རབ་བརྟན་ཚང་གི་ཁལ་ལྷུང་འདུག་ཟེར་ནས་ལོ་གཉིས་ཀྱང་མ་འགོར་བར་
ལྷས་འདབས་ལ་ནོར་གནག་སུམ་ཅུ་ཙམ་ལས་མ་ལྷག་ཅིང་། དེ་ལས་ཀྱང་ཚབས་ཆེ་བ་ཞིག་ལ་ངའི་དྲིན་ཆེན་ཨ་མ་སྐྱེས་ནས་ལོ་གཉིས་ཙམ་ལས་སོན་མེད་ཀྱང་། ཨ་ཡེ་པད་སྐྱིད་ལའང་ནད་གཞི་ལྗིད་
56
1) ཕ་གཉིས་ཀྱིས་མ་གཅིག་ལ་བལྟས་ཞེས་པ་ནི་ཁྱོ་བོ་གཉིས་ཀྱིས་ཆུང་མ་གཅིག་དང་མཉམ་དུ་འཚོ་བ་སྐྱེལ་བའི་དོན།
2 གྱམ་ཤིས་ཀྱི་དཔོན་ཧོར་ཆོས་རྒྱལ་གྱི་སྤུན་ཧོར་བཀྲ་དར་ཞེས་པ་དེའི་བུ་མོ་ནི་ངའི་མ་དྲིན་ཆེན་མའི་མ་རྒན་པད་སྐྱིད་ཟེར་བ་དེ་ཡིན་པར་འདུག
3) ཡ་མ་ཞེས་པ་ནི་ལོ་དེར་བེའུ་ཕྲུག་མེད་པའི་འབྲི་མོ་བཞོ་རྒྱུ་ཅན་ལ་ཟེར་ཞིང་། དྲུས་མ་ནི་ལོ་དེར་བེའུ་ཕྲུག་ཡོད་པའི་འབྲི་མོ་བཞོ་རྒྱུ་ཅན་ལ་ཟེར།
4 ས་ཞེས་པ་ནི་སྒོ་ཟོག་སེམས་ཅན་ལ་ཤི་སྐྱོན་ཆེན་པོ་བྱུང་བའི་ཕྱུགས་ནད་ཅིག་གི་མིང༌། མི་ལའང་འགོས་རྒྱུ་ཡོད་པར་གྲགས།



མོ་ཞིག་ཕོག་ནས་མལ་ས་ནང་དུ་ལྷུང་། ལ་ལས་ཕྱུགས་ནད་འགོས་པ་རེད་ཟེར། ལ་ལས་ལྷ་ཀླུ་གཉན་གསུམ་གྱི་གནོད་པ་རེད་ཟེར། གང་ལྟར་ཀྱང་སྨན་བཅོས་རིམ་གྲོ་གང་གིས་ཀྱང་མ་ཕན་པར་དབྱར་
གཞུང་ཞིག་ལ་ཨ་ཡེ་པད་སྐྱིད་མི་མངོན་ཕྱི་མའི་ཡུལ་ལ་གཤེགས་སོང་། དོན་དེས་ཁྱིམ་ཚང་དེའི་དགའ་སྐྱིད་དགོད་སྒྲ་ཐམས་ཅད་སྡུག་གི་མཆི་མའི་ནང་དུ་འཕངས་པས། སྤུན་ཆེ་བ་མགོན་པོ་རབ་
བརྟན་གྱིས་ཁྱིམ་ཕུགས་ཀྱི་རྒྱུ་དང་། ལྷས་འདབས་ཀྱི་ནོར་གནག་དེ་འདི་ཕྱི་གཏན་གྱི་སྐྱབས་གནས་དམ་པ། འབྲུག་ར་གད་དགོན་པའི་བླ་མ་རྣམ་གཉིས་དང་། ཟུར་མང་གཏེར་དྲུང་གཉིས་ཞེས་གཏེར་
སྟོན་རོལ་པའི་རྡོ་རྗེ་དང་། དྲུང་པ་རིན་པོ་ཆེའི་བླ་བྲང་ཁག་རྣམས་ལ་ཡོད་ཚད་གཙང་འབུལ་ཞུས་ནས་ཤུལ་ལུས་ཀྱི་མིང་སྲིང་གསུམ་པོ་ཆེ་ཁྲིད་ཆུང་ཁུར་གྱིས་སྟོད་ཕྱོགས་ཉི་མ་ལྷ་ས་རུ་ཇོ་མཇལ་
གནས་བསྐོར་དུ་ཕེབས། ཆུང་བ་བཀྲ་ཤིས་རབ་བརྟན་ནི་གཞན་དང་ཁྱིམ་ཐབ་བྱས་ནས་ཡུལ་དེར་བསྡད། ཕྱིས་སུ་ཨ་མྱེ་བཀྲ་ཤིས་རབ་བརྟན་ལ་རྒྱུད་མང་པོ་བྱུང་ནས། གྱམ་ཤིས་ཕྱོགས་ནས་ཁྱིམ་ཚང་
ཡག་གྲལ་དུ་ཚུད་པར་གྲགས། ཨ་མྱེ་བཀྲ་ཤིས་རབ་བརྟན་གྱི་བུ་ཆུང་ཨོ་ཚེ་ཞེས་པ་འཇིག་རྟེན་བྱ་བ་ལ་ཤིན་ཏུ་མཁས་པའི་ཞང་རྒན་དེར། ཕྱིས་སུ་བུ་ཡེ་ཤེས་ཆོས་འཕེལ་ཟེར་བ་ཞིག་འཁྲུངས་ནས་དེང་
སང་བུ་དེས་འབྲུག་ར་གད་ཕྱག་ཆེན་ཆོས་འཁོར་གླིང་ནས་བསྟན་འགྲོའི་དོན་ཆེན་ཁུར་དུ་བཞེས་ཏེ་ཡུལ་དགོན་གཉིས་ལ་ཞབས་སྲི་ཅི་ནུས་ཞུ་བཞིན་བཞུགས་ཡོད།
ཨ་མྱེ་མགོན་པོ་རབ་བརྟན་ནི་མི་རྒྱུད་བལ་ལས་འཇམ་ཞིང་། མི་གཤིས་དར་ལས་དཀར་བའི་སྐྱེ་བོ་ཡ་རབས་ཅན་ཞིག་ཡིན། ཁོང་གི་བཟའ་ཟླ་ཨ་ཡེ་པད་སྐྱིད་ཚེ་ལས་འདས་པའི་སྐབས་དེར་ཨ་མྱེ་ཁོང་
རང་ལོ་སུམ་ཅུ་སོ་གསུམ་ཏག་ཏག་རེད། དེ་ནས་བཟུང་ཁོང་གིས་གཞིས་གསར་མ་བཟུང་པར་ཤུལ་ལུས་ཀྱི་མིང་སྲིང་གསུམ་པོ་དེ་ཆེ་ཐོག་བཞག ཁོང་ཚོ་སྔ་ཕྱི་ཐེངས་མ་གཉིས་ལ་དབུས་གཙང་དུ་
གནས་བསྐོར་སོང་།
ཐེངས་དང་པོར་འགྲོ་དུས་ངའི་མ་དྲིན་མོ་ཆེ་ཉིད་ལོ་གཉིས་གསུམ་ལས་ལོན་མེད་པས་ལམ་བདེ་མོ་ལ་ཐུག་དུས་ཇ་ཡུན་ཙམ་རེ་ལ་གོམ་པ་སྤོས་ནས་འགྲོ་རུ་བཅུག་པ་ལས་ཕལ་ཆེར་ཤོས་དེ་ཨ་མྱེས་རྒྱབ་
དུ7
1 ཆེ་ཐོག་བཞག་པ་ནི་ཁམས་སྐད་ཡིན་ཏེ། ཆུང་ངུ་དུས་ནས་གསོ་སྐྱོང་ལེགས་པར་བྱས་ཏེ་ཆེར་བཅུག་པའི་དོན།



ཁོ་ན་ལ་ཁུར་ནས་དབུས་གཙང་གི་གནས་དགོན་ཆེ་མ་ཆུང་གསུམ་བསྐོར། དེ་དུས་ཞིང་རྒན་ཀུན་བཟང་ནི་ལོ་དྲུག་ཡིན་ལ། ཨ་སྲུ་བཀྲ་ཤིས་དར་མཚོ་ནི་ལོ་དགུ་ཡིན། ཁོང་ཚོ་ཟུར་མང་ནས་ཆབ་མདོ་
བྱས་ཏེ་ཀོང་པོའི་བོན་རི་སོགས་ལྷོ་གནས་རྒྱས་པ་བསྐོར་ནས་ཡར་སོང་།
ཆེ་བས་ཁོང་ཚོའི་ལམ་རྒྱགས་དང་། གོན་པ་ཉུང་ངུ་དེ་ཁུར་དུ་སྒྲིལ་ནས་ཁྱེར་དགོས་ཤིང་། འབྲིང་བས་སྣོད་ཆ་ཕོར་རྗེའུ་སོགས་ཅ་དངོས་ཙག་ཙིག་དག་ཁུར་དགོས་ཀྱིན་ཡོད། དབྱར་གཞུང་གི་ཉིན་
ཞིག་ལ་ཁོང་ཕ་བུ་ཚོ་རང་ཡུལ་ནས་རྡོག་ཐོན་ཅིང་གཞན་ཡུལ་ལུང་པའི་ས་སྣེ་ཟིན་མ་ཟིན་ལ། རྩི་ཆུ་སྔོན་མོའི་སྙན་གླུ་ཡང་རིམ་བཞིན་རྒྱང་རིང་དུ་གྱེས་མིན་གྱི་ལུང་ཆུང་མིང་མི་ཤེས་པ་ཞིག་གི་ནང་
ནས་འགྲོ་དུས། གནམ་ངོ་གློ་བུར་དུ་འགྱུར་ཅིང་མཁའ་ལ་སྤྲིན་ནག་འཁྲིགས་ཏེ་ཕྱོགས་ཀུན་ནས་འབྲུག་སྐད་ལྡིར་ལྡིར་དུ་སྒྲོག་ཅིང་གློག་དམར་ཆེམ་ཆེམ་དུ་གཡོས་ནས་ས་གཞི་ཆེན་པོ་དེ་དར་ཅིག་ལ་
འཇིགས་རུང་གི་གནས་སུ་བསྐྱལ་ཏེ་རི་ལུང་ཐང་གསུམ་དུ་ཤྭ་འོད་ཀྱིས་ཁེངས་ནས་དེར་ཡོད་ཀྱི་སེམས་ཅན་ཡོད་རྒུའི་བདེ་བ་སྐད་ཅིག་ཉིད་ལ་འཕྲོག སྐབས་དེར་ཁོང་ཕ་བུ་བཞི་པོའང་ཡལ་ག་དང་
ལོ་འདབ་ཀྱི་ཁ་རྒྱ་ལ་ཁང་ཆུང་ཞིག་གི་ཚད་ལོན་པའི་གསོམ་རྒན་ཞིག་གི་འོག་ཏུ་ཆར་གཞའ་ བྱས། ས་མཐོ་གྲང་རེག་གིས་ཟིན་པའི་གངས་རིའི་ཞིང་གི་དབྱར་ངོའི་གནམ་གཤིས་ནི་ལུང་པ་གཞན་
གྱི་མིའི་བློ་ངོར་ཤོང་དཀའ་བའི་འགྱུར་བ་ལྡན་པས། ཉིན་དེར་ཡང་འབྲུག་གློག་གི་གར་སྟབས་དེ་འཁྲུག་ཆ་ཆེན་པོས་དུས་ཡུན་ཐུང་ངུ་ཙམ་ལ་བསྒྱུར་རྗེས་དྲག་ཆར་འབབ་མཚམས་ཡོངས་སུ་བཞག་
སྟེ་གནམ་ངོ་གཡའ་དག་པས་བེཌཱུརྱ་སྔོན་པོར་ལྟར་དུ་གྱུར་ཅིང་། ས་གཞི་རྡུལ་དག་པས་རིན་ཆེན་མརྒད་བྱུགས་པ་ལྟར་དུ་མཐོང་བས། ཕ་དྲིན་པོ་ཆེས་བུ་མོ་ཆུང་བ་ཨོ་རྒྱན་གཡང་མཚོ་ཁོང་གི་པང་
དུ་བཟུང་ནས་འཁྱག་དོགས་ཀྱིས་བུ་མོའི་ལག་མགོ་དང་རྐང་སུག་འཕུར་འཕུར་བཟོས། བུ་མོ་ཆེ་བ་བཀྲ་ཤིས་དར་མཚོ་དང་བུ་ཀུན་བཟང་རྡོ་རྗེ་གཉིས་ཡར་མར་ལ་སོང་དང་དུད་གཅིག་ནས་ཆུ་ཚ་མོ་
ཞིག་ཨེ་རག་ལྟོས་ཤོག་ཟེར་ནས་མངགས། གཅེས་ཕྲུག་ཆེ་བ་གཉིས་སོང་ནས་ཅུང་ཟད་འགོར་བས་ན། བར་མཚམས་ཤིག་ནས་ཆུ་ཤིན་ཏུ་རྒྱས་པའི་རྩི་ཆུ་ནང་དུ་ཕྱིང་པ་ཆེ་ཐག་ཆོད་ཅིག་ཆུས་ཁྱེར་ནས་
འགྲོ་བ་མཐོང་བས་ཕ་རྒན་དྲིན་པོ་ཆེས། བུ་མོ་ཨོ་རྒྱན་གཡང་མཚོ་ལ་འདིར་སྡོད་དང་། ཨ་ཕས་ཕར་ཀའི་ཆུ་གཞུང་གི་ཕྱིང་པ་དེ་ཚུར་འདྲུད་ཡོང་ཞེས་གདམས་ནས་ཆུ་རུ་ཞུགས་ནས་ཕྱིང་པ་ལེན་དུ་
T ཚར་གཡོལ་དང་དོན་གཅིག



ཕྱིན་དུས། ཆུ་བོ་བྲུག་དྲགས་ཅིང་ཞྭ་འཁུམས་པས་ཅུང་ཙམ་མིན་ན་ཕྱིང་པ་ཕར་ཞོག གཅེས་ཕྲུག་གསུམ་ཀ་ཕ་མེད་མ་མེད་ཀྱི་དྭ་ཕྲུག་ཏུ་གྱུར་སོང་། འོན་ཀྱང་ཉིན་མོ་སྤྱི་བོ་རུ་སྒོམ་ཞིང་མཚན་མོ་སྙིང་
དབུས་སུ་ཉར་བའི་སྐྱབས་གཅིག་རྩ་བའི་བླ་མའི་ཐུགས་རྗེ་སྐུ་དྲིན་འོག་ནས་མི་དང་ཕྱིང་པ་ཆུ་འགྲམ་དུ་མཉམ་ཐོན་བྱུང་བས་ཕ་དང་བུ་མོ་གཉིས་ཀར་དགའ་སྤྲོ་དཔག་མེད་སྐྱེས། དེ་ལྟ་བུའི་ལོ་ཕྱེད་ཟླ་
དྲུག་རིང་འ
ང་ལ་ཁོང་ཕ་བུ་བཞི་པོས་བྲོ་ཆད་དུས་སྡེ་ལ་སློང་མོ་དང་། ཉལ་རན་དུས་གད་ཁུག་སྡོང་འོག་བྱས་ནས་སོང་སོང་བའི་མཐའ་མར་སེམས་
ས་ཅན་ཡོངས་ལ་མ་འདྲིས་པའི་མཛའ་བཤེས་ཆེན་མོ། ལྷ་མི་
ཡོངས་ཀྱི་གཙུག་རྒྱན། མཉམ་མེད་ཤཱཀྱ་རྒྱལ་པོ་དགུང་ལོ་བཅུ་གཉིས་ཚད་དུ་བཞེངས་པའི་ཇོ་བོ་རིན་པོ་ཆེ་བཞུགས་གནས། སྟོད་ཉི་མ་ལྷ་སར་དངོས་སུ་རྡོག་སླེབས་པས་ལམ་བར་གྱི་དཀའ་སྡུག་ཚང་
མ་དགའ་བའི་མིག་ཀོང་གི་མཆི་མར་གྱུར་ནས་སྙིང་ཁར་ཐལ་མོ་སྦྱར་ནས་གསོལ་འདེབས་ཡུན་རིང་བྱས། དེ་ནས་ཤི་གསོན་གཉིས་ཀྱི་ཆོས་སྐལ་དུ་ཕ་ཡུལ་ནས་ཁྱེར་ཞིང་ལམ་ནས་དཀའ་སྡུག་བཀྲེས་
ལྟོགས་ཅི་ཞིག་མྱོང་ཡང་ཟ་མ་བྲ་བའི་མར་རྡོག་ཆུང་ཆུང་དེ་དང་། དངུལ་ལོ་ཁ་ཤས་དེ་དབུས་ལྷ་སའི་ཇོ་བོ་རིན་པོ་ཆེའི་མདུན་གྱི་གསེར་ཀོང་དུ་ཕུལ་བས། སྐྱེས་ཕ་ཆེན་བུ་དེའི་མིག་ཀོང་དུ་དད་གུས་
དང་དགའ་སྐྱོ་གཉིས་ལྡན་གྱི་མཆི་ཞགས་འཁྱིལ་བ་དང་། བུ་མོ་བསམ་ཤེས་ཅན་བཀྲ་ཤིས་དར་མཚོ་དང་། བུ་བཟང་པོ་ཀུན་བཟང་རྡོ་རྗེ་རྣམ་གཉིས་ཀྱིས་ཀྱང་ཕ་རྒན་དྲིན་ཆེན་དེས་བསླབས་པའི་བསམ་
པ་ལྷུན་འགྲུབ་དང་། བར་ཆད་ལམ་སེལ། སྒྲོལ་མ་དཀར་སྔོན། ཡིག་བརྒྱ། གདུགས་དཀར། བདེ་སྨོན་སོགས་ཅི་ཤེས་ཤེས་དེ་དབྱངས་སུ་གྱེར་ནས་མ་དྲིན་ཆེན་ལ་དགེ་རྩ་བསྔོ་སྨོན་རྒྱ་ཆེན་བྱས།
ཆུང་དུས་ངེད་མིང་སྲིང་ཚོ་རྩེད་ཆས་དང་ཁ་མངར་སོགས་ཀྱི་དོན་དུ་ཕན་ཚུན་མ་མཐུན་ནས་འཛིང་རྩོད་བྱུང་བའི་སྐབས་སུ། ཨ་མ་དྲིན་མོ་ཆེས་རྟག་ཏུ་ངེད་ཅག་ལ་ཁོང་མིང་སྲིང་གསུམ་པོ་ཕ་དྲིན་
ཆེན་གྱི་ཐུགས་བཀོད་འོག་ནས་ཆེ་བཀུར་ཆུང་བྱམས་ཡོད་ལུགས་སོགས་ཁ་ཏ་བསླབ་བྱ་མང་པོ་གནང་ངེས་རེད། ད་ལྟ་ཕྱིར་དྲན་རེ་བྱས་ན་སྐྱིད་སྡུག་མཉམ་དུ་མྱོང་ཐུབ་པའི་མིང་སྲིང་འདི་གསུམ་པོ་
དྲན་ཐེངས་རེ་ལ། རང་གི་ཚང་རོགས་གཅིག་པའི་ཕུ་ནུ་སྤུན་མཆེད་དང་སྲིང་མོ་འདི་དག་ལ་ལྷག་ཏུ་བརྩེ་འདང་ཆེ་ཡོང་གིན་འདུག །འདི་ཡང་དྲིན་ཆེན་ཕ་མའི་ཁ་ཏ་བཟང་པོའི་བཀའ་དྲིན་ལོས་ཡིན།
དེ་ནས་ཁོང་ཚོ་ལྷ་ས་ནས་ལྷོ་ཁའི་དཔལ་གྱི་བསམ་ཡས་དང་། ཨོ་རྒྱན་རིན་པོ་ཆེའི་སྒྲུབ་གནས་ཁྱད་པར་ཅན་མཆིམས་ཕུ། བྲག་གཡེར་པ། བོད་ཁ་བ་ཅན་གྱི་ཤེས་རིག་གི་མགོ་ཁུངས་སུ་བརྩི་བའི་ཡར་



ལུང་གཞུང་གི་ཡུམ་བུ་བླ་སྒང་སོགས་དང་། དབུས་ནས་གྲྭ་ས་སེར་འབྲས་དགའ་གསུམ་དང་། སྟོད་ལུང་མཚུར་ཕུ་སོགས་གནས་ཆེན་གང་མང་ཞིག་ལ་ཡུན་རིང་གནས་བསྐོར་ཇོ་མཇལ་ཞུས་ཏེ། ཕྱི་ལོའི་
སྟོན་ཀ་ཙམ་ལ་ཚུར་ཕ་ཡུལ་དུ་ལོག་ཐུབ་ཙམ་བྱུང་།
ཕ་ཡུལ་དུ་ཐོན་རྗེས་ཨ་སྲུ་བཀྲ་ཤིས་དར་མཚོ་ཉེ་འབྲེལ་རྩ་ཆེན་ཞིག་གི་ཚང་ལ་བེའུ་རྫི་རུ་བཞག་པ་དང་
། ཨ་མྱེ་མགོན་པོ་རབ་བརྟན་ཁོང་ཕ་བུ་གསུམ་པོ་ནི་དེ་རིང་དུད་ཡར་ཀ་ཚང་ལ་ལག་རོགས་དང་།
སང་ཉིན་དུད་མར་ཀ་ཚང་ལ་གཡོག་ལས་ལྟ་བུ་བྱས་ནས་ཁ་རྒྱབ་གཉིས་ཀྱི་འཚོ་ཐབས་བྱས། ལོ་གཉིས་ཙམ་འགོར་རྗེས་ཡུལ་མི་འགའ་ལྷ་ས་རུ་འགྲོ་དགོས་འདུག་པས་ཨ་མྱེ་མགོན་པོ་རབ་བརྟན་གྱིས་
ཡང་ལམ་ཆས་སྟབས་བདེ་ཞིག་བསྒྲིགས་ནས་ཨ་མ་ཁོང་མིང་སྲིང་གསུམ་པོ་ཁྲིད་དེ་ཡུལ་མི་དེ་དག་དང་འགྲོགས་ནས། སྔར་བཞིན་དུ་ལྷོ་ཁོག་བརྒྱུད་དེ་ལྷ་ས་རུ་འགྲོ་ཐེངས་གཉིས་པ་བྱས། དབུས་སུ་ཐོན་
དུས་དགའ་ལྡན་སྨོན་ལམ་ཆེན་མོ་ཚེས་པ་དང་ཐུག་པས་ཁོང་ཚོ་ཚང་མས་དགེ་འདུན་པ་ཁྲི་སྟོང་མང་པོ་དེ་འདྲ་སྔར་མཇལ་མྱོང་མེད་པས་ཧ་ལས་ཧང་སང་དགོས་པ་ཞིག་བྱུང་ལ། རྒྱལ་བ་བློ་བཟང་གྲགས་
པ་ཞེས་གངས་ཅན་མཁས་པའི་གཙུག་རྒྱན་དུ་བྱོན་པ་ཉིད་ལ་འདི་འདྲའི་ཐུགས་རྗེ་བྱིན་རླབས་ཤིག་མེད་ན་ག་འདྲ་ཡོད་བསམས་ནས་དད་པའི་སྤུ་ལོང་རབ་ཏུ་གཡོས་ཤིང་། བླ་མ་རྩ་ཆེན་མང་པོའི་ཞལ་
མཇལ་གསུང་ཐོས་ཀྱི་སྐལ་བ་བཟང་པོ་ཐོབ་པས་སྐྱེ་བ་འདི་ལ་བསོད་ནམས་འདི་ལས་ཆེ་བ་ཞིག་ཅི་ཡང་མེད་སོང་སྙམ་ནས་རང་རང་སོ་སོ་ལ་ཤ་གང་ཚ། ལས་གང་རིང་། དྲིན་གང་ཆེ་དེ་དག་གི་མིང་ནས་
བོས་ཏེ་གསོལ་བ་སྨོན་ལམ་རྒྱ་ཆེར་བཏབ། དེ་ནས་རིམ་བཞིན་དུ་མཚུར་ཕུ་སོགས་སུ་མཇལ་བསྐོར་སོང་ནས་རྒྱལ་དབང་ཀརྨ་པ་རིག་པའི་རྡོ་རྗེ་ལས་ཕྱག་དབང་ཞུས་ཤིང༌། ཕ་ཡུལ་ནས་ཟ་སྲི་གོན་སྲི་
བྱས་ནས་བསོགས་པའི་དངུལ་ཕྲན་བུ་དེ་ཡང་དེར་ཕུལ་ནས་ཚེ་འདས་དག་ལ་བསྔོ་སྨོན་ཞུས་པ་དང་། ཤུལ་ལུས་ཀྱི་ཕ་བུ་བཞི་པོས་ཚེ་འདིར་ཆོས་རྣལ་མ་ཞིག་འགྲུབ་པའི་གསོལ་སྨོན་རྒྱ་ཆེར་བཏབ། དེའི་
ཕྱི་ལོ་ཚུར་ཕ་ཡུལ་ལ་སླེབས་དུས། མཱ་པུའུ་ཧྥང་སྲིད་གཞུང་གིས་ཡུལ་ལུང་ལ་སྡང་ཞིང་གཙེས་པའི་དུས་སུ་ཐུག་ནས་སྤྱི་ཚོགས་ཁྱོན་ཡོངས་ཀྱི་གནས་བབས་ངན་རུལ་དུ་སོང་འདུག ། སླར་སྨྲས་པ། དྲིན་
ཆེན་སྐྱེད་མའི་ཁྱིམ་ཚང་ཟློས་གར་ལས། །སྲིད་པའི་བདེ་སྡུག་ཆུ་ཡི་ཆུ་རིས་བཞིན། །སྐད་ཅིག་མི་རྟག་འགྱུར་བའི་རང་བཞིན་ཅན། །དོན་ལྡན་དམ་ཆོས་སྙིང་གི་དཀྱིལ་དུ་ཆོངས། །
09



ལེའུ་བཞི་པ།
དུས་འགྱུར་ཁྲོད་དུ་ལས་ཅན་ཕ་མ་གཉིས། །
སྐྱིད་སྡུག་མི་ཚེ་མཉམ་དུ་རོལ་མགོ་བརྩམས། །
བྱང་ཆུབ་སེམས་དཔའ་ཡང་ཆོས་བཞི་དང་ལྡན་ན་ཆོས་དཀར་པོ་ཡོངས་སུ་འགྲུབ་པར་འགྱུར་རོ། །བཞི་གང་ཞེ་ན། ཕ་རོལ་པོ་
ལ་ལས་དགེ་སྡིག་ཡིད་ཆེས་པར་སྟོན་པ་དང་། སྦྱིན་པ་ལ་ལན་མི་རེ་བ་དང་། དམ་པའི་ཆོས་བསྲུང་ཞིང་སྐྱོང་བ་དང་། ཤེས་
རབ་ཆེན་པོས་བྱང་ཆུབ་སེམས་དཔའ་ཐམས་ཅད་ལ་སྟོན་པར་བྱེད་པ་དང་བཞིའོ། ། ཞེས་ཐར་མདོ་ལས་དྲངས།



མཱ་པུའུ་ཧྥང་སྲིད་གཞུང་གིས་ཁམས་སྟོད་ཀྱི་ས་ཆ་གང་སར་ནས་ཡུལ་ལུང་སྡུག་ལ་སྦྱོར་བའི་དུས་ངན་དེར། ས་གནས་ཀྱི་ཚོ་པའི་མགོ་དཔོན་དག་ཀྱང་རང་རང་སོ་སོའི་གཉེན་ཉེ་རྩ་ལག་གི་འཕྲལ་ཡུན་
བདེ་སྡུག་དང་། ཁྱིམ་ཕུགས་ཀྱི་རྒྱུ། ལྷས་འདབས་ཀྱི་ཟོག་ཡན་ཆད་ལ་སེམས་ཁྲལ་ལྗིད་མོས་ནོན་ཏེ། སུ་ལ་རོགས་དང་གང་ལ་དཔུང་ཞིག་དགོས་མིན་སོགས་ཀྱི་ཐད་ནས་མཚན་མོ་གཉིད་མི་ཟིན་པའི་
ཚད་དུ་སླེབས། དེའི་ཚེ་ན་ངའི་ཨ་མྱེ་དྲིན་ཆེན་མགོན་པོ་རབ་བརྟན་གྱིས་མ་མེད་དྭ་ཕྲུག་ཏུ་ལུས་པའི་མིང་སྲིང་གསུམ་པོ་དེ་ཁྲིད་དེ་ཡུལ་འབྲོང་མདའི་གཉེན་ཉེ་རྩ་ཆེན་ཨ་མྱེ་ཕུན་ཚོགས་བཀྲ་ཤིས་
ཟེར་བ་ཞིག་ཡོད་པ་དེ་རུ་འཁྲི་ནས། ཁོང་ཚང་གི་སྒོ་ཕྱི་ནང་གཉིས་ཀྱི་ཁྱིམ་ལས་ལ་ཁོང་ཕ་བུ་བཞི་པོས་ཅི་འཇོན་གང་ནུས་ཀྱིས་འབད་ཅིང་བསྒྲུབས་ནས་ཁ་རྒྱབ་གཉིས་ཀྱི་འཚོ་རྟེན་བསྒྲུབས། དེ་ནས་
ཡུན་རིང་མ་འགོར་བར་མི་དམངས་བཅིང་འགྲོལ་དམག་དཔུང་གིས་ཡུལ་ཀ་བཅིངས་འགྲོལ་བཏང་། དེའི་སྐོར་ནས་ངེད་ཚོ་ལོ་ན་ཆུང་བའི་དུས་སུ་རྒན་རབས་ཚོ་ལ་མི་རོ་རྩེ་སྒྲུང་ལས་ཀྱང་ཡ་མཚར་
བའི་སྒྲུང་གཏམ་མང་པོ་བཤད་རྒྱུ་ཡོད།
ཡུལ་ཀ་བཅིངས་འགྲོལ་བཏང་ནས་གང་མཚམས་སོང་རྗེས་མི་དམངས་ཀུང་ཧྲེ་ཞེས་པ་སྤྱི་ཚོགས་རིང་ལུགས་ཀྱི་ཐོན་སྐྱེད་ལམ་ལུགས་བྱེད་སྟངས་དེ་གསར་དུ་བཙུགས་ཏེ། ངའི་ཨ་མ་དྲིན་མོ་ཆེ་དེ་
ཡུལ་ཚོ་སྲིད་གཞུང་གི་འབྲོག་པ་ནང་དུ་བཏང་ནས་བཞོ་མ་དང་། ཨ་ཕ་ནི་འབྲོག་པའི་རྫི་བོར་བསྐོས། དེ་དུས་ཨ་མ་ལོ་ཉེར་དྲུག་དང༌། ཨ་ཕ་ནི་ལོ་བཅུ་དྲུག་ཡིན།
ལེའུ་མགོ་མ་ནང་ནས་ཞུས་ཟིན་པ་ལྟར་དུ་དྲུག་ཅུ་ལོ་ནས་བཟུང་ཡུལ་ལུང་ཀུན་ལ་མུག་ཡམས་འཕྱུར་བའི་སྔོན་ལྟས་ཤར་ཟིན་ཀྱང་། རི་ཀླུང་སྟེང་ཤོད་བར་གསུམ་དུ་སྔོ་ལྗང་གི་གཡུ་ལོ་དག་ལ་འབྲས་བུ་
ཐོགས་དང་ཐོགས་བཞིན་པའི་དབྱར་གཞུང་གི་ཉིན་ཞིག་ལ། མཛོ་མོ་བཞོ་རྒྱུ་ཆེ་བ་ཞིག་མཐའ་རུ་ལྷུང་ནས་ཤི་འདུག་པས་ངའི་དྲིན་ཆེན་ཡབ་ཡུམ་ཟུང་དེས་མཛོ་མོའི་རྐང་ལག་བཞི་པོ་བླངས་ནས་ཧུབ་
སྡོར་དུ་ཉར། མཛོ་མོའི་ནང་འཁྲོལ་རྒྱུ་མ་དག་དེའུ་ཆུང་ཞིག་གི་མགོ་ནས་མར་གཡུག་པས་ཡུལ་ལྷ་གཞི་བདག་ལ་ཕོག་ཐུག་སོང་བ་རེད་ཟེར་ནས་ངའི་མ་ལོ་དྲིན་ཆེན་མ་དེ་ལ་དཔྱི་མགོ་རུ་གཟེར་མིག་



དྲག་པོ་ཞིག་བརྒྱབ་ནས་ཉིན་རེ་དང་། ཟླ་རེ་བཞིན་དུ་ཇེ་ཐུ་རུ་སོང་ནས་མཐར་འབྲི་བཞོ་བའི་ཚེ་ནའང་ཨོང་སྟེགས་བཞག་དགོས་པ་བྱུང་། དེ་ནས་ནམ་ཟླ་རིམ་བཞིན་ཇེ་འཁྱག་ཏུ་སོང་སྟེ་རི་མགོ་མཐོ་
ས་ནས་ཡུལ་ཚོའི་འབྲོག་པ་དེ་མར་རི་ཁུག་ཅིག་ཏུ་བབས་ནས་ཕྱུགས་ཟོག་འཚོ་སྐྱོང་བྱས། སྐབས་དེར་ཨ་མས་བཞོ་མའི་གོ་མ་ཆོད་པར་ཡུལ་ཀ་སྲིད་གཞུང་ནས་དགོངས་པ་མ་ཞུས་ཀ་མེད་བྱུང་སྟེ་མལ་
ཁྲི་རུ་ལྷུང་སོང་། དེ་ནས་ཡུན་རིང་མ་འགོར་བར་ཡུལ་ཚོའི་འབྲོག་པ་དེ་མེད་པར་བྱས་ཏེ་འབྲོག་ཟོག་དེ་དག་རུ་ཁག་སོ་སོ་དང་། ལས་ཐོག་གི་མགོ་ཁྲིད་དག་ལ་བགོ་བཤའ་བརྒྱབ།
ཨ་མ་དྲིན་ཆེན་ནི་བགྲང་བྱ་ཕྱེད་གཉིས་ཙམ་གྱི་རིང་ལ་མལ་ཁྲི་ཐོག་ཏུ་སྟན་འབྱར་བྱུང་བས། དབྱར་གཞུང་འབྲུག་གློག་ཐོག་ཆར་བྱེད་པའི་གདོང་དུ་ལྷག་ཏུ་ན་ཟུག་དང་གཟེར་ཁ་ཆེ་བས་ཀུན་གྱིས་བུ་
མོ་འདི་ནི་ནད་འདི་ལས་ཐར་བ་དཀའོ་ཟེར་ནས་སྙིང་རྗེ་རྗེ་བྱེད། མཐར་ཨ་སྲུ་བཀྲ་ཤིས་དར་མཚོས་སྐྱེ་རྒུ་ནས་མི་མངགས་ཏེ་ཨ་མ་དྲིན་ཆེན་མ་ཉིད་སྐྱེ་རྒུ་རུ་ཁལ་གྱི་རྒྱབ་ཏུ་ཁྲིའུ་བརྒྱབ་ནས་བཀལ། སྐྱེ་
རྒུ་མདོ་རུ་སླེབས་རྗེས་ནང་ཆེན་རྒྱལ་པོའི་བླ་སྨན་པ། སྐུ་ཆོས་སྐྱོང་ཟེར་བ་མཚན་སྙན་གྲགས་ཤིན་ཏུ་ཆེ་བ་ཞིག་ཡོད་པ་དེའི་མདུན་དུ་ལོ་ཕྱེད་ཀ་ཙམ་ལ་སྨན་བཅོས་སུ་བསྡད་པས་རིམ་བཞིན་དུ་གཅིན་
སྒོ་རུ་འགྲོ་ཐུབ་ཙམ་བྱུང་། དེའི་དུས་ཨ་སྲུས་ངའི་ཨ་མ་ཉིད་སྐྱེ་རྒུ་མདོ་རུ་ཡོད་པའི་གཞུང་ཕོགས་ཅུང་ཟད་ལེན་རྒྱུ་ཡོད་པའི་མི་ཞིག་ལ་གཏུག་ ཀྱང་། ཨ་མ་དྲིན་མོ་ཆེས་རང་གི་སེམས་ཕུགས་སུ་
ཉར་བའི་མི་ལ་དུངས་སེམས་གཙང་མ་བཅངས་ནས་ཡུལ་འབྲོང་མདའི་ཕྱོགས་སུ་ལོག་ཕེབས་མཛད། ལོ་དེར་ཨ་མ་ཏག་ཏག་དགུང་ལོ་ཉེར་བརྒྱད་ཡིན།
ཡུལ་ཀའི་འབྲོག་པ་གཏོར་ཞིང་ཨ་མར་བསྙུང་གཞི་དྲག་པོ་ཕོག་ནས་སྐྱེ་རྒུ་མདོ་རུ་སྨན་བཅོས་སུ་སོང་རྗེས། ཡུལ་འབྲོང་མདའ་རུ་ལུས་པའི་ཨ་ཕ་ཐེངས་མ་གཉིས་ཙམ་ལ་ཐག་མདའ་རུ་ཚོགས་ཡོད་
པའི་ཡུལ་ཀའི་སློབ་གྲྭ་ནང་དུ་ཞུགས་ས་ཨེ་རྙེད་བལྟས་ཀྱང་། དགེ་རྒན་དེས་ཁྱོད་ནི་ཐར་དགོན་གྱི་བན་ཕྲུག་ཡིན་པས་གསར་བརྗེའི་སློབ་གྲྭ་ནང་དུ་ཞུགས་ཐབས་མེད་པས། ཡུལ་ཀའི་ར་རྫི་གྱིས་ཟེར་
(1/ གཅིན་སྒོ་རུ་འགྲོ་ཞེས་པ་ནི་ཡུལ་སྐད་དེ་ཆབ་གསང་དུ་འགྲོ་བའི་དོན།
གཏུག་ཅེས་པ་ནི་ཕོ་མོ་གཉིས་གཉེན་སྒྲིག་གི་འཚམས་སྦྱོར་བྱེད་པའི་དོན་ཏེ་སྨྱོན་དང་འདྲ།
སྐབས་འདིར་གཏོར་ཞེས་པ་ཚིག་འདིའི་བརྗོད་དོན་དངོས་ནི་ལས་ཁུངས་དང་སྡེ་ཁག་ཅིག་གི་སྒྲིག་འཛུགས་མེད་པར་བྱེད་པའི་དོན་ཡིན།



ནས་འབྲོང་མདའ་གྲོང་གི་ར་རྫི་རུ་བཞག ར་རྫི་ལ་ལོ་ཕྱེད་ཡས་མས་ཤིག་བསྡད་རྗེས། མགོ་ཁྲིད་ཀྱིས་བུ་ཆུང་ཁྱོད་རང་གཉོམ་ཆུང་ལ་ལས་ཀ་ཆེ་བས། མི་དམངས་ལ་ཞབས་འདེགས་སྔར་ལས་དགའ་
བར་ཞུ་དགོས་ཟེར་ནས། ཨ་ཕ་ཡང་རྐང་ཐང་ཁོ་ནར་འགྲོ་དགོས་པའི་ཡུལ་ཀའི་འཕྲིན་སྐྱེལ་པ་བྱས། དུས་དེང་སང་ཨ་ཕའི་གཏམ་ལ་ཉན་ན་འབྲི་ཆུ་སྲིབ་ཕྱོགས་ནས་ཁོང་གི་ཞབས་རྗེས་ས་རུ་མ་ཕབ་པ་
ཞིག་ཕལ་ཆེར་ཡོད་ཚོད་མི་འདུག་
ཨ་ཕས་ཡུལ་ཀའི་འཕྲིན་ཡིག་ཡར་སྐྱེལ་མར་ལེན་བྱེད་པའི་ཚེ་ན་ངའི་མ་དྲིན་མོ་ཆེ་ནི་སྐྱེ་རྒུ་རུ་ནད་བཅོས་སུ་ཕེབས་ཚར་བ་གོང་ནས་ཞུས་པ་བཞིན་རེད། འོན་ཏེ་ཁོང་གིས་ཨ་མའི་ནད་གཞི་ཡར་
དྲག་ཡོད་མིན་སོགས་ཀྱི་ཐད་ནས་གཏམ་དང་སྐད་ཆ་གོ་དཀའ་བས་ཉིན་མཚན་ཀུན་ཏུ་སེམས་འཚབ་ཆེན་པོ་མཛད་ཀྱིན་ཡོད། འཕྲིན་ཡིག་སྐྱེལ་བའི་དུས་སུ་ཨ་མའི་ནད་དེར་ཕན་པའི་བཅོས་ཀ་དང་
སྨན་དག་ཨེ་ཡོད་ཀྱིས་མི་ཐུག་ཚད་རིག་ཚད་ལ་སྐད་ཆ་དྲིས་ཀྱང་ཨ་མའི་ནད་ལ་ཕན་པའི་སྨན་བཅོས་འདི་དང་དེ་ཞེས་པ་ཞིག་ལར་ནས་མ་བྱུང་བ་འདྲ།
ངའི་ཕ་མ་གཉིས་ཀྱི་བར་དུ་དགུང་ལོ་ཆེ་ཆུང་བཅུ་ཐམ་པ་ཁྲིགས་སེ་ཡོད་ཀྱང་། སྐབས་རེ་སྐྱེད་མས་ཕ་ལ་སྲིང་རྒན་མའི་ཚུལ་གྱི་བྱམས་སྐྱོང་གིས་འཚོ་བའི་ཐད་ནས་རོགས་རམ་གནང་ཞིང་། སྐབས་
རེ་ཨ་ཕས་མ་དྲིན་མོ་ཆེ་ལ་ལོ་ཆུང་བྱིས་པའི་པྲ་ཚགས་ལས་ཀ་ཡིས་ཨ་མ་ལ་སྐྱོ་སྣང་འཚོ་བའི་ཁྲོད་ནས་བདེ་སྐྱིད་ཀྱི་དགོད་སྒྲ་སྟེར། དེ་འདྲའི་དུས་ཀྱི་འགྲོ་སྟངས་ཤིག་དང་འཚོ་བའི་སྤྱོད་སྟངས་ཤིག་
གིས་ངེད་མིང་སྲིང་དྲུག་གི་དྲིན་ཆེན་ཡབ་ཡུམ་གཉིས་པོས་ནགས་འདབ་ཆགས་བྱ་ཡིས་ཤིས་གླུ་ལེན་ཞིང་། མདའ་གཙང་ཆབ་ཉ་མོས་བྲོ་གར་བཏེགས། བར་རི་དྭགས་ཚོགས་ཀྱིས་རྩེད་གར་འཁྲབ་
པའི་འབྲོག་ཡུལ་གྱི་འཚོ་བའི་ཁྲོད་ནས་ཕན་ཚུན་བརྩེ་དུངས་ཀྱི་སོན་རྩ་སོ་སོའི་སེམས་ཀྱི་ཞིང་ས་རུ་ཐིམ་པར་བྱས་ཤིང་། ཡུལ་ལ་མི་འདོད་པའི་མུག་ཡམས་འཕྱུར་བའི་ལོ་ཟླ་དང་། དེ་རྗེས་སྐྱེད་མ་ནད་
ཀྱིས་གདུང་བའི་ཉིན་མཚན་དང་། ཕ་ལོ་གྲོགས་མེད་ཁེར་རྐྱང་དུ་ཕེབས་བཞུད་དགོས་པའི་དུས་ཚོད་དེ་འདྲ་ནང་ནས་སོ་སོའི་བརྩེ་བ་ལ་འགྱུར་བ་མ་ཤོར་བར་དགུང་ཉི་ཟླ་གཉིས་པོ་དཔང་ལ་བཞག་སྟེ།
65
T) ལས་ཀ་ཆེ་བ་ཞེས་པ་ནི་ལས་ཀ་ལ་བརྩོན་ཞིང་དོད་པའི་དོན།



མ་འོངས་མི་ཚེའི་ནང་ནས་སྐྱིད་སྡུག་ཅི་ཞིག་བྱུང་རུང་དགའ་ན་ཕན་ཚུན་སོ་ཕྲེང་མཉམ་ངོམ། སྡུག་ན་ཕོ་མོས་མིག་ཆུ་མཉམ་འདོན་གྱིས་ཁྱིམ་གཞིས་མཉམ་དུ་བཟུང་བའི་དམ་བཅས་ནས་ཁྱིམ་ཐབ་
གསར་བཟུང་བྱས། དེའི་དུས་སུ་ཨ་ཕ་དགུང་ལོ་ཉེར་གཅིག་དང་། ཨ་མ་དགུང་ལོ་སོ་གཅིག་ཡིན།
ངེད་ཚང་ལ་བུ་མོ་གསུམ་དང་། བུ་གསུམ་ཡོད། ཆེ་བ་བུ་མོ་སྟེ་མིང་ལ་ཚངས་དབྱངས་དཔལ་མོ་ཟེར། དེ་འོག་ནས་བུ་མོ་ཉི་མ་བཟང་མོ་ཡིན། དེ་འོག་ནས་བུ་ཀརྨ་ཚེ་འཕེལ། དེ་འོག་ནས་ང་རང་སྟེ་བཀྲ་
ཤིས་ཚེ་རྒྱལ། དེ་འོག་ནས་བུ་མོ་ཕུར་བུ་མཚོ་མོ་ཡིན། ཆུང་ཤོས་དེ་བུ་ཚེ་རིང་བསམ་འགྲུབ་ཡིན། མིང་སྲིང་སོ་སོའི་བར་དུ་ལོ་གཉིས་རེ་དང་གསུམ་རེ་རྒྱུག་ འདུག
དུས་ཟིང་གི་སྐབས་སུ་དགོན་པའི་ནང་ནས་གྲྭ་བཙུན་མང་པོ་ཞིག་ངའི་ཕ་རྒན་དང་འདྲ་བར་སྐྱ་ས་རུ་བབས་ནས་ཁྱིམ་གཞི་བཟུང་པས་བོད་ཡུལ་སྟོད་སྨད་བར་གསུམ་ལ་མི་གྲངས་འཕར་མགྱོགས་ཆེན་
པོ་བྱུང་ཡོད་པར་འདྲ། ད་ལྟ་ང་ཡི་ལོ་ཚོད་དང་མཉམ་པའི་མི་ཕལ་མོ་ཆེའི་ཕ་རྒན་ཚོ་ནི་སྔར་དགོན་སྡེ་ཆེ་མ་ཆུང་གསུམ་ནང་གི་ཚོགས་གྲལ་དུ་ཞུགས་མྱོང་བའི་གྲྭ་བཙུན་རྐྱང་རྐྱང་རེད། ཁོང་ཚོ་ནི་
ལུང་པའི་ཆོས་དང་རིག་གཞུང་ལ་སྦྱོང་པ་ངེས་ཅན་ཞིག་ཡོད་མཁན་ཡིན་སྟབས། ངེད་ཚོ་བུ་རྒྱུད་ཚོ་ལ་ཁྱིམ་ཚང་གི་སློབ་གསོའི་ཐད་ནས་ནང་ཆོས་ཀྱི་དགེ་དང་མི་དགེའི་བསམ་སྦྱོར་གྱི་སློབ་གསོ་སྤྲོད་
པས་ད་ལྟ་ངེད་ཚོའི་རྒྱུད་དུ་ཚེ་འདིར་བསྒྱུར་དུ་མེད་པའི་མི་ཚེའི་ལྟ་བ་དང་འཇིག་རྟེན་གྱི་ལྟ་བ་ཞིག་ཆགས་ཟིན། ཇི་སྐད་དུ། གསོན་དལ་གང་རྡོ་ཐོག་མལ་བསོ་ཡིན། ཚེ་ཕྱི་མ་འདུག་པའི་ཕ་ཡུལ་ཡིན།
ཞེས་དང་། སྡིག་པ་ཅི་ཡང་མི་བྱ་ཞིང་། །དགེ་བ་ཕུན་སུམ་ཚོགས་པར་སྤྱོད། །རང་གི་སེམས་ནི་ཡོངས་སུ་འདུལ། །འདི་ནི་སངས་རྒྱས་བསྟན་པ་ཡིན། །ཞེས་དང་། ལས་ལ་ཟིན་པ་མེད་པ་དང་། འདོད་པའི་
ཡོན་ཏན་ལ་ངོ
ལ་ངོམས་པ་མེད་པ། སྐྱེ་བ་དང་འཆི་བ་གཉིས་ལ་མཐའ་མེད་པ་སོགས་ཀྱི་ཤེས་བྱ་དང་གནས་ལུགས་ལ་ཤེས་འདྲིས་ཅུང་ཟད་ཅིག་བྱུང་། དཔེར་ན། ངེད་ཚང་གི་ཁྱིམ་ལ་ཟས་ཤིག་ཟོས་ན་ཕུད་
མཆོད་ཅིག་དང་། ལས་ཤིག་བརྩམས་ན་རིམ་གྲོ་ཞིག་སྒྲུབ་པའི་འཚོ་བའི་གོམས་གཤིས་ཤིག་ཡོད་པས་ཁྱིམ་ཕུགས་ཀྱི་ནོར་བུ་ཟེར་ནའང་འདྲ། ཡ་རབས་ཀྱི་གོམས་སྲོལ་ཟེར་ནའང་འདྲ། གང་ལྟར་ཀྱང་
(T ལོ་རྒྱུག་ཅེས་པ་ནི་མི་གཉིས་བར་དུ་ལོ་ཆེ་ཆུང་ཡོད་པའི་དོན་ཡིན། ལོ་གཅིག་རྒྱུག་ཅེ་ན་ལོ་གཅིག་གི་ཆེ་ཆུང་ཡོད་པའི་དོན་ཡིན་ནོ། །



འདི་ནི་རྒྱུ་འབྱོར་ཡོན་ཏན་གྱིས་ངོ་སོ་དོད་པའི་དུས་ཀྱི་ཁུགས་སོ་འདི་ནས་ཁྱིམ་ཚང་གཅིག་གི་ཡོན་ཏན་དང་། ཡུལ་ལུང་ཞིག་གི་ལུགས་སྲོལ། མི་རིགས་ཤིག་གི་རིག་གནས་སུ་བརྩི་ཆོག་པར་སྣང་། ཐ་
ན་ཕྱོགས་གཞན་པ་ཞིག་གི་ཐད་ནས་བཤད་ན་འདི་ནི་རང་རེའི་སྲོལ་རྒྱུན་རིག་གནས་ཡིན་ལ། འདི་ནི་རང་རེའི་ནང་ཆོས་རིག་གནས་ཀྱང་ཡིན།
འབྲོང་མདའ་གྲོང་པར་དུད་ཚང་སུམ་ཅུ་སོ་བཞི་དང་། མི་གྲངས་སུམ་བརྒྱ་ལ་ཉེ་བ་ཞིག་ཡོད། ང་རང་སྐྱེས་པའི་ལོ་ལ་འབྲོང་མདའ་གྲོང་དུ་བུ་ཕོ་སྟག་གི་ལོ་རེས་ཅན་བདུན་བྱུང་། དེ་དག་ནི་ཕུན་ཚོགས་རྒྱལ་
མཚན་དང་། རིག་འཛིན། ངག་དབང་སེང་གེ ངག་དབང་ཐུབ་བསྟན། ཉི་མ་འགྱུར་མེད། ངག་དབང་ཀུན་དགའ། ང་རང་བཅས་བདུན་པོ་ཡིན། རྒན་རབས་ཚོའི་ངག་རྒྱུན་དུ་ལོ་དེར་འབྲོང་མདའ་སྡེ་
ལ་ལོ་ལེགས་ཡག་པོ་བྱུང་ཞེས་བཤད་སྲོལ་འདུག ད་ལྟ་ངེད་མི་ཕོ་བདུན་ཀ་ནད་མེད་གདོན་སེལ་གྱིས་འཚར་ལོངས་བྱུང་ཞིང་། སོ་སོས་འཇིག་རྟེན་བདེ་སྡུག་གི་འཚོ་བ་ཅི་རིགས་ལ་རོལ་ནས་བསྡད་
ཡོད། སླར་སྨྲས་པ། སྔོན་ལས་སྟོང་གིས་ཚེ་འདིའི་བདེ་སྡུག་ཀུན། །བསམ་པའི་མི་དང་འགྲོགས་ཏེ་མཉམ་དུ་མྱོང་། །མེས་པོའི་སྲོལ་བཟང་རིགས་ཀྱི་མྱུ་གུ་ལ། །གཅེས་འཛིན་སེམས་ཀྱིས་བསླབ་འདི་
རླབས་ཆེའོ། །
7



འདི་དང་བཤས ་ལྟ་བུ
༡ འདོད་པར་བག་དང་
བྱེའི་རུམང དུ (ཀཚུ་འ«་དེ་ཚན་ནས་ ད ས་ རླུང་
རྒྱ་ཤུག་སྐྱ་བོ》བཞཆེན་རྒྱུད་དུ་ལྷདིས་
བག་གི་ཡ་་ ཡུམད་
པ་
ག་སྔ་ལངས་དང༌ཚུབ་ ཕྱིའི་རྣམ་ས་ཀ ཀོ་བ་སྐུ བདགཅོད་ དོ་ཤལྟུང་འབང
མ་ཕྱོན་མདོ་ཆེ་མ ད་ཆེན་པོ་ལ་རྒྱུ་
ལ་བཙུ ན པ་ཁོམ་པ ། རྩོམ་ལས་ཆེད་པར་དུང་
ཁག་པོ་ཀརྨ་ལོ་གཡོ ཀརི པ་དང
ཀྱིས་མ་སྤྱི་ཉི་ངུའི་དཀ ན ་མ་ ་ ་ བསྔག ཆ ནགས་ནས་ཉར་རྒྱ རྒྱ་ལོད་པོག་ངོ ན ་དུང། བརྟ—། །
དེ་ཚོ་པ་མང ན༌ ས་པོ་ དཀ དུ མོ་མ་ཁ་ལ་གྱོལ་ན། ཁོམ་དུ་ལོག་རྩོམ་ ཀ་་མས་དུས་རྟག་པར་ཐང་པའི དེའུ ་
བུནས རྒྱུདབལྟས་ནི་ང ན༽ རྩི་ཚེགང ཤ ཚེས་༡པ་ཁོ་ར ང་ནི། ཐང་གི་ ཚུད། སྐྱང༌།དཀ ༨ ང འབད ངོ་
འབློ་དམུལ་ལེར་འཛོང་སྐཔད་ངོ ལ མེར་རོལ་ཉནོསྤྲོད་ཡོད༌ ཕྱི་ཉེ་རུ་རེཀས་རྒྱུནས་ཁོ་མཚུངས་པ་གསང་
S།(རྩེ ས ང་ཡིད་ པོ་བྱེད་པརང༌ཤས་
དུས་ད་ལྟ་ཡང་འདང་རེཔ བཀ་བོང་ཞིང
ཡོད་པའི་ནད་བཅོལ། ལས་ཙ་ན་
ན་ལོ་བརྒྱད་པོ་གསོ་



ལེའུ་ལྔ་པ།
མིང་སྲིང་དྲུག་པོའི་རྒྱབ་རི་སྨུག་པོ་སྟེ། །
ཨ་མྱེ་དྲིན་ཆེན་བདེ་ཆེན་ཞིང་ལ་ཕེབས། །
རིགས་ཀྱི་བུ་བྱང་ཆུབ་སེམས་དཔའ་ཡང་ཆོས་བཞི་དང་ལྡན་ན། ས་གཅིག་ནས་ས་བཅུའི་བར་དུ་ལེགས་པར་ཤེས་པར་འགྱུར་
རོ། །ཆོས་བཞི་གང་ཞེ་ན། དགེ་བའི་རྩ་བ་ཡུན་དུ་བསྐྱེད་པ་དང་། ཉེས་སྐྱོན་ཐམས་ཅད་སེལ་བ་དང་། ཐབས་ལ་ཤིན་ཏུ་མཁས་
པ་དང་། དགེ་བའི་བརྩོན་འགྲུས་ཅི་སྤྱད་པ་བྱང་ཆུབ་ཏུ་བསྔོ་བ་དང་བཞིའོ། ། ཞེས་ཐར་མདོ་ལས་དྲངས།



การอะ
222



འོ་ད་ནི་ངེད་མིང་སྲིང་དྲུག་གི་བསམ་ཤེས་མེད་པའི་ཆུང་དུས་ཀྱི་གཏམ་རྒྱུད་དེ་བཤད་པ་མགོ་བརྩམས་ན་འདི་ལྟར་ཏེ། སྲིང་མོ་ཚངས་དབྱངས་དཔལ་མོ་སྐྱེ་དུས་མ་དྲིན་ཆེན་མ་དེ་ཤ་དར་ཁྲག་རྒྱས་ཀྱི་
དུས་ཡིན་པས་དཀའ་ངལ་ཆེན་པོ་མྱོང་དགོས་མེད་པར་ལེགས་པར་བཙས། དེ་ནས་བུ་མོ་ལོ་གཉིས་ལ་མ་སླེབས་ཙམ་དུ་ཚ་བ་ཤིན་ཏུ་ཆེ་བའི་དབྱར་གཞུང་གི་ཉིན་ཞིག་ལ། ཨ་མྱེ་མགོན་པོ་རབ་བརྟན་
གྱིས་བུ་མོ་ཆུང་ཆུང་དེ་རང་གི་འཁྲིས་སུ་བཞག་ནས་རང་གིས་ཁུལ་རྩིད་གསེད་པའི་སྐབས་སུ། ཨ་མྱེ་ཡིས་བླུགས་བཞག་མེད་པའི་སྟབས་དང་བསྟུན་ནས་ཨ་མྱེ་མགོན་པོ་རབ་བརྟན་གྱི་སྣ་རྭ་ སྨུག་
ཆུང་དེ་བུ་མོ་བསམ་མེད་ ” དེས་ག་ལེར་ཚུར་བླངས་ནས་སྣ་ཐ་མང་པོ་ཞིག་རྔུབ་པས་སོར་གང་མིན་ན་ “ ལོ་གཉིས་མ་ཟིན་པའི་བུ་མོ་ཆུང་ཆུང་དེ་ལྔ་ལམ་དུ་ཤོར་སོང་། ཨ་མྱེ་དྲིན་ཆེན་ཁོང་གིས་དུས་
དེ་ནས་བཟུང་ཕྲུ་གུ་དམར་འབྱར་ཚོ་ལ་ལྷག་ཏུ་བྱམས་སྐྱོང་བསམ་གྱིས་མི་ཁྱབ་པ་ཞིག་མཛད་པས། ཁོང་གི་སློག་པགས་གོས་ཧྲུལ་དེ་ཡང་ཕྲུ་གུའི་གཅིན་པས་བངས་ནས་སྤུ་དག་ཀྱང་སེར་ཞད་དུ་སོང་།
ངེད་ཚང་གི་ཁྱིམ་ཚང་སྐྱེ་རྒུ་ལ་མ་སྤོས་པའི་ཡར་སྔོན་དུའང་ཨ་མས་ཨ་མྱེ་བདེ་ཆེན་གྱི་སློག་གོས་དེ་ཁྱིམ་ཕུགས་སུ་གཡང་རྟེན་དུ་ཉར་ཡོད། ཕ་རྒན་བདེ་ཆེན་དེ་ལ་དྲན་རྟེན་ཞིག་ཡིན་ནའང་ཐང་།
གང་ལྟར་ཀྱང་ཨ་མས་ངེད་མིང་སྲིང་ཚོ་ལ་ཨ་མྱེ་བདེ་བ་ཅན་དུ་སྐྱེ་རྒྱུ་དེ་ལ་དགོང་རེ་བཞིན་མ་ཎི་ཚར་རེ་ཡིན་ནའང་བསྔོ་སྨོན་དགོས་པར་སྐུལ། ཡང་སྒོས་ལྷག་པར་ཅན་དུ་དབྱར་དུས་འབྲི་མོ་ལ་འོ་
ཞོ་ཐོག་མར་བྱུང་བ་དང་
། དགུན་དུས་སུ་བཟའ་མི་ལྷན་འཛོམས་ཀྱིས་ལོ་གསར་གཏོང་བ་སོགས་ཀྱི་སྐབས་སུ་ཨ་མས་ངེད་མིང་སྲིང་ཚོ་ལ་ཨ་མྱེ་དྲིན་ཆེན་མ་བརྗེད། ས་གང་དུ་སོང་ཞིང་ཡུལ་གང་དུ་
སླེབས་ནའང་ཨ་མྱེ་དྲིན་ཆེན་ལ་དགེ་རྩ་མ་ཎི་རེ་འདོན་ཨེ་ཐུབ་ལྟོས་ཞེས་གསུངས་པ་རེད།
D སྣ་རྭ་ནི་མཛོ་ར་སོགས་ལ་བཟོས་པའི་སྣ་ཐ་བླུགས་སྣོད་ཅིག །
(2) བསམ་མེད་ཅེས་པ་ནི་བྱ་བ་ལེགས་ཉིས་ཐད་ནས་བསམ་ཤེས་མེད་པའི་དོན།།
༄༅) སོར་གང་མིན་ན་ཞེས་པ་ནི་ཅུང་ཙམ་མིན་ན་ཞེས་པ་དང་དོན་འདྲ།
4 བདེ་ཆེན་ཞེས་པ་ནི་སྐྱེ་བོ་གང་རུང་ཞིག་ལྔ་ལམ་དུ་སོང་རྗེས་གང་དེའི་མིང་ཐད་ཀར་མི་འབོད་པར་བདེ་ཆེན་དེ་ཞེས་འབོད་སྲོལ་ཡོད། རྒྱུ་མཚན་ནི་འདས་པོ་འདས་མ་དེ་ཉིད་བདེ་བ་ཅན་དུ་སྐྱེ་བའི་སྨོན་ལམ་ཡིན།



འབྲོང་མདའ་ཡུལ་ཕྱོགས་ནས་དུད་ཕལ་མོ་ཆེའི་ཁང་པ་ཚང་མ་ཐོག་བརྩེགས་གཉིས་གསུམ་ཅན་ཤ་སྟག་རེད། སྟེང་ཤོད་བར་གསུམ་ཅན་གྱི་ཁང་པ་དེར་བེད་སྤྱོད་རིན་ཐང་རྒྱ་ཆེར་ལྡན། ཤོད་ཁང་དུ་
ར་ཟོག་སེམས་ཅན་བཙུད་པ་དང་། འབུད་ལྕི་བླུགས་པ། སྒ་སྟན་དང་ཐོང་གཤོལ་གཉའ་ཤིང་སོགས་འཇོག་པ་དང་། བར་ཁང་དུ་ཁྱིམ་མིའི་ཉལ་ཁང་དང་། ཐབ་ཚང་། མཛོད་ཁང་། ཆབ་ཁང་སོགས་ཡོད་
ཅིང་། སྟེང་ཁང་ལ་མཆོད་ཁང་དང་། རབ་གསལ་སོགས་ཡོད། ཁང་པའི་ར་སྒོ་དེ་བརྒྱབ་ན་ཁྱིམ་ཚང་གི་མི་རྒྱུ་ཟོག་གསུམ་ཚང་མ་རྐུན་ཇག་གི་ཉེན་ཁ་ལས་སྲུངས་ཡོད། འདི་ནི་སྔ་རབས་པའི་ཡུལ་མིའི་
འཚོ་སྟངས་དེ་ཡིན་ནའང་ཐང་།
འབྲོང་མདའི་ཕྱོགས་ཀྱི་དུད་ཚང་སོ་སོས་སྒེར་གྱི་ཁང་ཁྱིམ་བཞེངས་སྐྲུན་ནམ་ཁང་པ་གསར་རྒྱག་བྱེད་པའི་སྐབས་སུ། ཡུལ་མི་ཁྱིམ་མཚེས་ཀྱིས་ཕན་ཚུན་རོགས་རམ་བྱེད་ངེས་རེད། སུ་ཚང་གི་ཁྱིམ་ལ་
དགའ་སྡུག་གི་
གི་ལས་ཀ་ཆེ་རིགས་ཅི་ཞིག་བྱུང་ནའང་ཡུལ་མི་ཁྱིམ་མཚེས་ཚང་མས་ལག་རོགས་བྱས་ཏེ་ལས་ཀ་དེ་ཚེགས་ཆེན་པོ་མེད་པར་སྒྲུབ་སྲིད། ངེད་ཚང་གི་ཁང་པའི་ཐོག་ཁང་ལ་ཤག་ཆུང་ཞིག་
དང་། རབ་གསལ་ཞིག ཨ་ཕ་ངེད་ཚོའི་མལ་ཁང་བཅས་ཡོད། ཤོད་ལ་ཇ་ཁང་དང་མཛོད་ཁང་། ལྕི་ཁང་དང་། བར་ཁྱམས་ཡོད། སྐབས་དེར་ལྷ་ཁང་དང་མཆོད་ཁང་ཞེས་པ་ཞིག་གསར་དུ་མེད་ཀྱང་།
སྲིང་མོ་ཚེ་ཆོས་དང་སྲིང་མོ་སྒྲོན་ཡག་གཉིས་ཀྱི་དཔེ་ཆ་དང་། གོས་ལྭ། ཉལ་གོས་སོགས་བཞག་ཡོད་པའི་ཤག་ཆུང་ཡིད་དུ་འོང་བ་ཞིག་བཀབ་ཡོད་པའི་ནང་དུ་ཨ་མྱེ་དྲིན་ཆེན་ཁོང་ཉིད་གཟིམ་ཡོད།
ཕྱིས་སུ་ཐར་ལམ་དགོན་པར་ཆོས་སྒོ་ཕྱེ་ཆོག་པའི་ཆོག་མཆན་ཐོབ་རྗེས་ཤག་ཆུང་དེ་ཨ་ཕས་ངེད་ཚང་གི་མཆོད་ཁང་དུ་བཟོས་ནས་རྩ་ཆེ་བའི་བླ་མ་འགའི་སྐུ་པར་བཤམས། འོན་ཏེ་མགྲོན་གལ་ཆེན་
ཁྱིམ་དུ་སླེབས་ན་ཤག་ཆུང་དེ་རུ་ཉལ་དུ་བཅུག ལྷག་ཏུ་ངའི་ཨ་སྲུ་དྲིན་ཆེན་མ་བཀྲ་ཤིས་དར་མཚོའི་བུ་ཆུང་གཅིག་པུ་འཆི་མེད་དབང་རྒྱལ་ཁོང་ཉིད་སྐྱེ་རྒུ་ནས་འབྲོང་མདའ་རུ་ཡོང་ན་ཁོང་ནི་ཤག་
ཆུང་དེའི་བདག་པོ་ཡིན།
1 ཚེ་ཆོས་དང་སྒྲོན་ཡག་གཉིས་ནི་ངའི་ཨ་སྲུ་བཀྲ་ཤིས་དར་མཚོའི་བུ་མོ་གཉིས་ཡིན།



གཅེན་པོ་འདི་ངའི་ཨ་མ་དྲིན་མོ་ཆེ་ལ་རྩིས་འདང་ཤིན་ཏུ་ཆེ་བས་སྐབས་རེ་སྐྱེ་རྒུ་ནས་ཁྱིམ་མིས་མ་བཏང་པ་ཡིན་ན་ཁོང་ཉིད་མཚན་བྲོས་ཀྱང་བྱེད་ཡོང་བའི་དཔེ་འདུག །ཉིན་ཞིག་གི་དགོང་མོ་ལ་
སློབ་གྲྭ་ལས་ཐད་ཀར་ཡར་ཁྱིམ་དུ་མ་ལོག་པར་དཔེ་ཁུག་རྒྱབ་ཏུ་ཁུར་ནས་འབྲོང་མདའ་ལ་བྲོས་བྱོལ་བྱུང་། ཨ་མས་གཅེན་པོ་མཐོང་མ་ཐག་ཏུ་ཕྱོགས་གཅིག་ནས་དགའ་མགུ་ཐེབས་ནས་མིག་གཉིས་
མཆི་མ་ཁྲ་ཆིལ་ལེར་བྱས་ནས་ཁོང་ལ་འོ་མང་པོ་བྱེད་པ་དང་། ཕྱོགས་གཅིག་ནས་ཁོང་ལ་ཡང་ཨ་སྲུ་བཀྲ་ཤིས་དར་མཚོ་དང་། ཨ་ཕ་དར་གྲགས་ ཁོང་ཚོ་འཇིགས་སྐྲག་དང་སེམས་ཁྲལ་གྱིས་མནར་
ངེས་རེད་ཟེར་ནས་སྡིགས་མོ་བྱས་ཏེ། ཕྱིས་སུ་འབྲོང་མདའ་ལ་ཡོང་དགོས་ན་ཁྱིམ་མི་ལ་ངེས་པར་དུ་བརྡ་རྒྱོབ་ཟེར་ནས་ཁ་ཏ་བྱས། ཕུ་བོ་ཁོང་རང་ཤག་ཆུང་དེར་ཉལ་བ་མཐོང་དུས་ངས་ཁོང་ལ་ཡིད་
སྨོན་དྲག་པོ་བྱེད། དུས་ད་ལྟ་ཡང་ཁོང་ནི་ངེད་ཉེ་འབྲེལ་རྩ་ལག་ཀུན་གྱིས་མཐོང་དོད་ཆེན་པོ་བྱེད་སའི་ཕོ་བཟང་ཡིན།
སྤྱིར་བཏང་གི་སྐབས་སུ་ཤོག་ཆུང་འདིའི་ནང་དུ་ཨ་མྱེ་དྲིན་པོ་ཆེ་ཁོང་རང་གཟིམ་ནས་ཡོད། ཉིན་རེ་བཞིན་ངེད་བཟའ་ཚང་གང་པོས་དགོང་འཐུང་ཚར་རྗེས་སྤུན་ཆུང་ཚེ་རིང་བསམ་འགྲུབ་ནི་དང་
པོ་ཨ་མྱེ་དྲིན་ཆེན་གྱི་རུམ་དུ་བསྙལ་ནས་གང་འཚམ་སོང་རྗེས་གཞི་ནས་ཨ་མས་རུམ་སྲིད། སྲིང་ཆུང་མ་ཕུར་བུ་མཚོ་མོས་ཀྱང་སྐབས་རེ་ཨ་མྱེའི་རུམ་དུ་ཉལ་རྒྱུ་ཨེ་རྙེད་བལྟ་ནས་སྤྱི་ བཞིན་ཡོད། སུ་
ཞིག་ཨ་མྱེ་རུམ་དུ་ཉལ་རྒྱུ་རག་ན་དེ་ནི་ཁྱིམ་ཚང་འདིའི་གཅེས་ཕྲུག་ཡིན་པ་མཚོན། དེས་ན་འདི་ནི་ངེད་མིང་སྲིང་དྲུག་གི་ནང་ནས་ཆུང་བ་གཉིས་ལ་དམིགས་བསལ་གྱི་གཅེས་སྐྱོང་ཡོད་པའང་ཨ་
མྱེའི་རུམ་དུ་འཛུལ་ས་རྙེད་མིན་ནས་ཤེས་ཐུབ།
གཅེན་པོ་ཀརྨ་ཚེ་འཕེལ་ནི་དངོས་གནས་ལྷ་ཕྲུག་ཟླ་འོད་གཞོན་ནུ་འདྲ་ཞིག་ཡོད་པར་གྲགས། ཕ་མ་གཉིས་པོ་རུ་ཁག་གི་ལས་གྲལ་གྱི་འགྲིག་སྲུང་དགོས་སྟབས་ནངས་སྔ་ལངས་དང་ནུབ་ཕྱི་ཉལ་གྱིས་
(1) ཨ་སྲུ་བཀྲ་ཤིས་དར་མཚོའི་ཁྱོ་བོ།
(2) དགོང་འཐུང་ཞེས་པ་ནི་ནུབ་ཟས་ཟ་བ་དང་དོན་འདྲ།
(3) འདི་ནས་སྤྱོ་ནི་ངན་ལོབ་པའི་རྣམ་འགྱུར་དང་ཚིག་



འཚོ་བ་སྐྱེལ་དགོས། དྲོ་གཞུང་ཨ་མ་དྲིན་མོ་ཆེ་ལ་གཅེན་པོ་ལ་ནུ་མ་ཞིག་བསྣུན་པའི་ཁོམ་པ་ཙམ་ལས་མེད་ཀྱང་གཅེན་པོ་ཀརྨ་ཚེ་འཕེལ་ནི་ཕ་མ་གཉིས་ལ་སྤྱོ་ཞིང་ངུ་བའི་དཀའ་ལས་སྡུག་བསྔལ་
ལར་ནས་སྟེར་གྱིན་མེད་ཅེས་ཨ་མས་ཕྱིས་སུ་གསུངས། དཔེར་ན། དྲིན་ཆེན་ཕ་མ་གཉིས་པོ་དགོང་མོའི་ལས་གྲལ་གྲོལ་ནས་ཁྱིམ་དུ་ལོག་ཚེ་ཨ་མས་དུས་རྟག་པར་ཁང་པའི་སྒེའུ་ཁུང་ནས་ཟུར་བལྟས་རེ་
གནང་བའི་ཚེ་ན། གཅེན་པོ་ཁོ་རང་ནི་གཉིད་ལས་སད་ཀྱང་ཁ་ངོ་དཀར་ངང་ལེར་དང་འཛུམ་དམུལ་ལེར་འཛོང་སྒམ་དུ་བདེ་འབོལ་ལེར་ཉལ་ནས་བསྡད་ཡོད། ཁྱིམ་མཚེས་རུ་རོགས་ཀུན་གྱིས་ཁྱོད་
ཚང་ལ་གཡང་ཕྲུག་ལྷ་ཕྲུག་གཅིག་འདུག་ཅེས་ཡིད་སྨོན་ཆེན་པོ་བྱེད་པར་གྲགས། དུས་ད་ལྟ་ཡང་འདང་རེ་བརྒྱབ་ན་ཁོང་ནི་དངོས་གནས་ངེད་ཚང་ཁྱིམ་གྱི་གཡང་ཕྲུག་ལྷ་ཕྲུག་དེ་ཁོ་ན་ཡིན། ངེད་བུ་
སྤུན་གསུམ་ལས་ཆང་རག་དང་ཐ་མག་གི་མ་རབས་ལས་སུ་ཞུགས་མཁན་དེ་ང་རང་གཅིག་པུ་ཡིན། ཁོང་གཅེན་གཅུང་གཉིས་ཀྱིས་ཚེ་འདི་ལ་ཆང་རག་ཐ་མག་གི་དྲི་ཙམ་ཡང་ལུས་ལ་དྲོ་མྱོང་མེད། ང་
ནི་དེ་ལས་ལྡོག་སྟེ་དུས་སྐབས་ཤིག་ཏུ་ལྦུ་རག་ལ་འཐམ་ནས་སྨྱོ་འབོག་ཐེབས་པར་འདྲ་བའི་ལས་ཀ་མི་ཉུང་བ་ཞིག་བརྩམས་མྱོང་། ཐ་མག་ཀྱང་འཛི་མདའ་སློབ་གྲྭར་འགྲོ་བའི་སྐབས་སུ་ལོ་རིམ་གསུམ་
པ་ཡས་མས་སུ་ཀུང་ཧྲེ་ཚང་གི་ཐལ་འདབས་ནས་དུ་འཕྲོ་ རྐྱང་རྐྱང་སྐུམ་ནས་འཐེན་མྱོང་།
ང་རང་༡༩༨༢ལོར་འཛི་མདའ་སློབ་གྲྭར་སོང་། སྐབས་དེར་ཨ་ནེ་ཟླ་བ་སྒྲོལ་མའི་གཅེས་ཕྲུག་སྤུན་ཚེ་དབང་བཤད་སྒྲུབ་ནི་འཛི་མདའ་སློབ་གྲྭ་ནས་སློབ་སྦྱོང་བྱེད་བཞིན་པའི་འབྲོང་མདའི་གྲོང་གི་སློབ་
མ་གཅིག་པུ་དེ་ཡིན། ང་རང་འཛི་མདའ་སློབ་གྲྭ་འགྲོ་བའི་སྐབས་སུ་ཕལ་ཆེར་སྤུན་འདི་ལ་འཁྲི་ནས་བསྡད། ཁོང་གིས་རྣམ་པ་ཀུན་ཏུ་ང་ལ་གཅེས་སྐྱོང་ཡག་པོ་གནང་། ཕྲན་གྱིས་ཐེངས་མ་ཞིག་ལ་ཁོང་
མེད་པའི་གླགས་བཙལ་ནས་ཁོང་གི་སྔས་འོག་ཏུ་ཡོད་པའི་ཐ་མག་རྐང་གསུམ་བརྐུས། ཁོང་གིས་དོན་དེ་དགོངས་ཚེ་ང་ལ་གཤེ་གཤེ་ཚད་མེད་བཏང་བྱུང་། ད་ལྟ་ཕྱིར་འདང་རེ་བརྒྱབ་དུས་དངོས་གནས་
74
2 འཛོང་སྒམ་ནི་ནང་དུ་བར་འཚང་མཐུག་པོའི་གོས་སོགས་བཏིང་ནས་ཕྲུ་གུ་རྡབ་དོགས་བྱས་ཡོད་པའི་ཕྲུ་གུ་བསྙལ་སའི་སྒམ་ཆུང་ཞིག
(2 དུ་འཕྲོ་ཞེས་པ་ནི་ཁམས་སྐྱེ་མདོའི་ཁ་སྐད་དེ། ཐ་མག་འཐེན་འཕྲོ་ལ་ཟེར་གྱིན་ཡོད།



་བསམ་
ཤིན་ཏུ་དགོད་བྲོའོ། །
སྲིང་མོ་ཚངས་དབྱངས་དཔལ་མོ་མ་གཏོགས་ཕྲུ་གུ་གཞན་དག་བཙའ་ཚེ་ཕྱི་དུས་ཀྱི་དུས་ཚོད་ངན་པ་དང་། ཁྱིམ་ནང་གི་འཚོ་བའི་ཆ་རྐྱེན་དབང་གིས་དྲིན་ཆེན་ཕ་མ་གཉིས་པོས་དཀའ་སྡུག་བས
གྱིས་མི་ཁྱབ་པ་ཞིག་མྱོང་ཡོད་ཚོད་འདུག ང་རང་རིག་གནས་གསར་བརྗེ་ཞེས་པའི་ལོ་རྒྱུས་ཀྱི་རླུང་འཚུབ་དྲག་པོ་ནང་གི་སོས་ཀ་ཞིག་ལ་སྐྱེས་པས་ཕལ་ཆེར་མི་ཞིག་གི་མཚན་ཉིད་དུ་མེད་ཅིང་། མགོ་
ལུས་བར་མ་བཅོ་བརྒྱད་དམར་འབྱར་ངེར་ཞིག་དང་། སྤུ་སོབ་བེ་ཞིག་ལ་རྒྱ་མའང་ཕལ་ཆེར་བཞི་ཙམ་ལས་མེད་ཚོད་རེད། དེ་ལྟར་ཡིན་ཀྱང་དྲིན་ཆེན་ཕ་མ་གཉིས་དང་། ཨ་མྱེ་དྲིན་པོ་ཆེའི་བྱམས་སྐྱོང་
སྐུ་དྲིན་ལས་རྐྱེན་ལམ་དུ་མ་ཤོར་བར་བདེ་ཞིང་ཐང་པོས་འཚར་ལོངས་བྱུང༌། དེ་ཡང་ཆེ་བས་ཆུང་བ་ལ་བྱམས་སྐྱོང་དང་། ཆུང་བས་ཆེ་བ་ལ་གུས་བརྩི་དགོས་པ་ནི་དུད་ཡར་འགྲོ་ཚང་གི་ཁྱིམ་ཚང་གི་
སློབ་གསོ་ཞིག་ཡིན། ང་རང་ལོ་ན་གཉིས་གསུམ་ལས་མ་ལོན་པའི་སྐབས་དེར། ངེད་ཚང་གི་ཕྲུ་གུ་ཚོའི་སྐྱེ་ཐག་ ནི་ལོ་གཉིས་གསུམ་ལས་མེད་པས་ང་རང་ཆུང་དུས་སྲིང་མོ་ཉི་མ་བཟང་མོས་རྒྱབ་རྐྱང་
རྐྱང་དུ་ཁུར་ནས་ཕལ་ཆེར་ཆེར་བསྐྱེད་བྱུང་། ང་ནི་ངུ་འབོད་བྱེད་རྒྱུ་ཆེ་ལ་ལུས་པོ་ཤིན་ཏུ་རྨ་ “ བས་ཉིན་རྟག་པར་སྲིང་མོ་འདི་ལ་ཤིན་ཏུ་སྤྱོས་ཤིང་སྡུག་སྟེར། སྐབས་རེ་ངུ་འབོད་དྲག་པོ་བྱེད་དུས་
སྲིང་མོས་རང་གི་ལྕེ་སྣེ་དེ་བསྣུན་ནས་ངུ་ཁ་ལེན་རབས་འདུག ད་ལྟ་ངའི་བུ་ཆུང་མགོན་པོ་བཀྲ་ཤིས་དང་འཕགས་པ་རབ་བརྟན་གཉིས་ཀྱིས་སྐབས་རེ་ན་བའི་སྣེ་ནས་ངུ་འབོད་བཟོད་ཐབས་མེད་པ་རེ་
བྱས་ཏེ་ངེད་ཕ་མ་གཉིས་ལ་སྤྱོ་བའི་སྐབས་སུ་ངས་ང་རང་གི་ཆུང་ཆུང་དུས་ཀྱི་པྲ་ཚགས་དང་། སྡུག་ངུ་། སྐྲན་རྒོག་ ་ བཅས་ཀྱི་གཤིས་ངན་དེ་དྲན་ཐུབ་ཀྱིན་མི་འདུག་ཀྱང་། ལེགས་པར་བསམ་ན་ཕ་མི་
(2 སྐྱེ་ཐག་ཅེས་པ་ནི་ཕྲུ་གུ་གཉིས་སྐྱེ་སྔ་ཕྱིའི་ལོ་གྲངས་བར་ཐག་ལ་གོའོ། །
(2 རྨ་ཞེས་པ་ནི་ལུས་དུབ་པའི་དོན་ཡིན་མོད། འདིར་ལུས་སྟོབས་ཞན་པའི་དོན།
3 སྡུག་སྟེར་ཅེས་པ་ནི་གཞན་ལ་དཀའ་སྡུག་བཟོས་པའི་དོན།
4) སྐྲན་རྒོག་ཅེས་པ་ནི་རང་གི་བསམ་ཐོག་ཏུ་མ་སོང་བར་དུ་གཞན་ལ་ཁ་ཡ་ངོ་ལེན་མི་བྱེད་པའི་ཞེ་གྱོང་པོ་ཡིན་པའི་དོན།



འདྲ་བའི་བུ་ཞིག་འཇིག་རྟེན་འདི་ན་ཡོང་བར་དཀའ་བས་ངུ་འབོད་ལ་དགའ་བའི་ཕྲུ་གུ་འདི་གཉིས་ལའང་ཁག་མེད།
ངའི་སྲིང་མོ་ཐ་ཆུང་ཕུར་ཡག་ སྐྱེ་དུས་ངས་དྲན་སོས་ཀྱི་མི་འདུག་ཀྱང་། སྤུན་ཆུང་ཚེ་རིང་བསམ་འགྲུབ་སྐྱེ་དུས་ང་རང་ལོ་ན་ལྔ་ལ་སླེབས་པས་ད་ལྟ་གསལ་ཐག་ཆོད་ཅིག་དྲན། མ་ལོ་དྲིན་ཆེན་ཉིད་
ལ་སྐྱེ་གཟེར་བརྒྱབ་ནས་ཟུག་རྔུ་བཟོད་གླགས་དང་བྲལ་བ་ཞིག་མྱོང་བའི་སྐབས་དེར་ངའི་ཞང་པོ་དྲིན་ཆེན་ཀུན་བཟང་རྡོ་རྗེ་དང་། ངེད་མིང་སྲིང་ཚོས་ཆུང་དུས་སུ་ནུ་ཞོ་མང་པོ་ནུས་པའི་རང་གི་དྲིན་
ཆེན་སྐྱེད་མ་དང་གཉིས་སུ་མེད་པ། ཞང་པོའི་བཟའ་ཟླ་པདྨ་དབང་མོ་གཉིས་གཙོ་བྱས་པའི་ཁྱིམ་མཚེས་མོ་སྨན་འགའ་ཡོང་ནས། ཨ་མ་དྲིན་ཆེན་དེ་ཉལ་ཁྲི་ལས་མར་སྐྱོར་ཏེ་ས་ཐོག་ཏུ་རིལ་མ་སོགས་
བཏིང་རྗེས་ས་འཁྱག་གདན་དུ་བྱས་ནས་ཨ་མ་དྲིན་མོ་ཆེ་ལ་ཕྲུ་གུ་བཙའ་རུ་བཅུག དེ་ནས་དུས་ཡུན་ཅུང་ཟད་སོང་པ་ན་སྤུན་ཆུང་དེ་ཉིད་ངུ་སྐད་དྲག་པོ་ཞིག་དང་འགྲོགས་ནས་དལ་གྱིས་འཇིག་རྟེན་
ཁམས་སུ་ལྟད་མོ་རུ་ཕེབས་བྱུང་། སྐབས་དེར་ཨ་མྱེ་མགོན་རབ་ཀྱིས་ཕྱི་རོལ་ནས་སྒྲོལ་མ་ཁོ་ན་ཚར་གྲངས་ཕུད་ནས་བཏོན། དེ་ནས་བཟུང་ཨ་མའི་རུམ་ཁང་དྲོན་མོ་དེ་གསར་དུ་ཕེབས་པའི་སྤུན་ཆུང་
ཁོ་རང་ལ་བདག་ཐོབ་ཏུ་སོང་བས་ངེད་མིང་སྲིང་ཆུང་བ་གཉིས་ཀྱིས་ཁོང་ལ་དུས་རྒྱུན་དུ་མཛའ་དང་མི་མཛའ་བའི་རྣམ་འགྱུར་ཅི་རིགས་སྟོན། ཨ་མ་དྲིན་མོ་ཆེའི་ནུ་ཞོ་དེ་ང་རང་ལོ་ན་དྲུག་བདུན་ལ་
སླེབས་ཚར་ནའང་སྐབས་རེ་འཇིབ་ཀྱིན་ཡོད་པས། མ་བུ་གཉིས་ཀྱི་བརྩེ་བ་ཞེས་པ་དེ་དངོས་གནས་འཇིག་རྟེན་གནམ་འོག་ཏུ་འདི་ལས་རླབས་ཆེ་བ་ཞིག་དང་། འདི་ལས་བདེ་སྐྱིད་ལྡན་པ་ཞིག འདི་
ལས་དྲི་མ་མེད་པ་ཞིག་གང་ནས་བཙལ།
སྤྱིར་ཡིན་ན་ཨ་མའི་རུམ་ཁོང་གི་ཚ་དྲོད་དང་ཨ་མའི་སྙིང་ཁམས་ཀྱི་འཕར་འགྲོས་དེ་ཕྲུ་གུའི་སྙིང་ཁ་རུ་སྦྱར་ཞིང་། དྲིན་ཆེན་སྐྱེད་མའི་ཚ་དྲོད་སྙོམས་པའི་མ་འོ་མངར་མོ་དེ་ཕྲུ་གུ་དམར་འབྱར་ལ་
ཕུར་ཡག་ལྟ་བུ་ནི་ཁམས་ཕྱོགས་ནས་མིའི་མིང་ལ་ཁྱིམ་མི་དག་གིས་གཅེས་མིང་འབོད་སྟངས་ཤིག་རེད། བུ་ཡིན་ན་འགའ་རེས་མིང་མཐའ་ལ་རྒོད་དང༌། མིང་མགོ་ལ་ཨ་སོགས་སྦྱར་སྲོལ་ཡོད། དཔེར་ན། ཚེ་རིང་རྡོ་རྗེ་ཞེས་པའི་བུ་ལ་ཚེ་རྒོད་དང་། ཨ་ཚེ་ལྟ་བུའོ། །
བུ་མོ་ཡིན་ན་མིང་མཐའ་ལ་ཡག་དང་། ཕུག་ཅེས་པ་སོགས་སྦྱར་སྲོལ་ཡོད། པུག་ནི་ཕྲུག་སྟེ་ཕྲུག་ཅེས་པའི་དོན། འདི་ལྟར་གསལ་བྱེད་སྡེ་པ་གཅིག་ནང་ཕན་ཚུན་བརྗེས་པ་བརྡ་རྙིང་ལ་མང་། གཅིག་སྟོང་ལ་ཆིག་སྟོང་ལྟ་བུའོ། །དེ་ཕྱིར་བུ་ལ་དྲུག་དང་། བུ་མོ་ལ་བོ་དྲུག་
ཅེས་འབོད་ཅིང་། ར་བཏགས་དོར་བའང་མང་ངོ་། །གཞན་ད་དུང་ལྷ་མོ་སྒྲོལ་མ་ཞེས་པའི་བུ་མོ་ཞིག་ཡོད་ན་ལྷ་ཡག་དང་ལྷ་པུག་ཅེས་གཅེས་མིང་ཡང་འབོད་སྲོལ་ཡོད་པ་ལྟ་བུའོ། །



བསྣུན་ན་ཕྲུ་གུའི་ལུས་སེམས་གཉིས་ཀྱི་བདེ་ཐང་ལ་དགེ་མཚན་བླ་ན་མ་མཆིས་པ་ཡོད་ཅེས་མཁྱེན་པ་རྒྱས་པའི་སྐྱེས་བུ་དག་གིས་གསུང་བཞིན་ཡོད་མོད། འོན་ཏེ། དེང་སང་ཡིན་ན་ལུང་པ་འདིའི་
སྐྱེས་མ་ཚོས་ཀྱང་རང་གི་གཟུགས་པོའི་དྲང་ཆ་དང་། སྒེག་ཆོས་ལ་གནོད་དོགས་ཀྱིས་ཕྲུ་གུ་དམར་འབྱར་ལའང་མ་འོ་མི་བསྣུན་པའི་བསམ་སྦྱོར་འདི་ནི་དོན་དངོས་ཀྱི་ཐོག་ནས་བཤད་ན་ཇི་འདྲ་སྙིང་
རྗེ་མེད་པ་དང་། བརྩེ་བ་བྲལ་བ། རང་འདོད་ཆེ་བ་ཞིག་རེད་ཨང་། སྔ་མའི་དུས་སུ་རྒྱལ་དབང་ཀརྨ་པ་རང་བྱུང་རྡོ་རྗེའི་གསུང་ལ། མིག་དང་དབང་པོ་སྒོ་ལྔ་རྣག་པའི་ཚེ། །ཁ་འཇམ་ལྕེ་ཡིས་ལྡག་པའི་
དྲིན་ཆེན་མ། །མི་གཙང་དྲི་མ་ཁ་རུ་སོང་བའི་ཚེ། །སྣང་བ་ཞེན་པ་མ་ལོག་དྲིན་ཆེན་མ། །ཉིན་མཚན་མེད་པར་རུམ་ཁུང་དྲོན་མོར་བཅུག །མཆིན་ཁར་འབྲལ་མེད་གཏུག་པའི་དྲིན་ཆེན་མ། །རྟག་ཏུ་
གཡོ་ཞིང་ངུ་བའི་ཚུལ་སྟོན་པ། །མི་བཟོད་ནུ་ཞོ་བསྣུན་པའི་དྲིན་ཆེན་མ། །ཁ་ཟས་ཁས་བྱིན་མི་གཙང་ལག་པས་ཕྱིས། །ཡང་ཡང་པང་དུ་བླངས་པའི་དྲིན་ཆེན་མ། །ཞེས་པ་ལྟ་བུ་ཞིག་ཡིན་ལགས། འོན་
ཏེ་ད་ལྟའི་སྐྱེ་བོ་དག་ནི་རང་འདོད་ཆེ་རུ་སོང་བས། ཁྱིམ་ཚང་གི་འོས་འགན་དང་། སྤྱི་ཚོགས་ཀྱི་འོས་འགན། འགྲོ་བ་མིའི་རིགས་ཀྱི་འོས་འགན་སོགས་ལས་རིགས་དུ་མ་ཞིག་གི་ཐད་ནས་མངོན་ལྐོག་
གཉིས་ཀྱི་ལམ་ནས་ཉམས་ཆག་ཏུ་འགྲོ་བཞིན་འདུག
ཕྲུ་གུ་སྐྱེ་གསོ་འདིའི་ཐད་དུ་དོན་གཞན་ཞིག་འདི་ནས་ཞུས་ན། དེང་སང་གྲོང་དང་གྲོང་གསེབ་གང་ནས་ཡིན་ཀྱང་ཁྱོ་ཤུག་མང་པོ་ཞིག་གིས་དམིགས་ཡུལ་ཅི་རིགས་ཀྱི་སྒོ་ནས་རང་ཉིད་ལ་བུ་རྒྱུད་
གཅིག་ལས་མེད་པར་སྐྱེ་རྒྱུན་གཅོད་ཅིང་འགོག་པའི་ལས་ལ་འཇུག །ངས་བལྟས་ན་བྱ་བ་འདིས་སྤྱི་ཚོགས་རང་ངོས་ཀྱི་འཕེལ་རྒྱས་དང་། ལྷག་དོན་དུ་གྲངས་ཉུང་མི་རིགས་ཤིག་གི་རང་ངོས་ནས་
བཤད་ན་དགེ་མཚན་ལས་སྐྱོན་ཆེ་བར་མཐོང་། རྒྱུ་མཚན་ནི་དེང་སང་ཀོང་ཀྲོའུ་སོགས་རྒྱལ་ནང་གི་གྲོང་ཁྱེར་ཆེ་ས་ནས་གཙང་སྦྲ་འཕྲོད་བསྟེན་དང་། ནད་ཡམས་སྔོན་འགོག་གི་ཚན་རིག་ལག་རྩལ་
འཕེལ་རྒྱས་སོང་བའི་དབང་གིས་མི་ལུས་ཀྱི་བདེ་ཐང་དང་། མི་ཡི་ཚེ་ཚད་ཇེ་རིང་དུ་སོང་བས་རྒན་རབས་མང་པོ་ཞིག་ནི་སྤྱི་ཚོགས་ལས་ཀའི་ཁྲོད་དུ་ཞུགས་མི་ཐུབ་པ་མ་ཚད། དེ་དག་གི་འགྲོ་འདུག་
ཉལ་འཆག་དང་། འཚོ་བའི་ཟས་གོས་སོགས་ཕྱོགས་དུ་མའི་ཐད་ནས་སྤྱི་ཚོགས་ལ་འགན་ལྗིད་མོ་ཞིག་གྱུར་བ་དང་། སྒོས་སུ་རྒན་རབས་ལོ་ལོན་གྱི་ཚེ་འཇུག་གི་བདེ་སྡུག་ཁུར་པོ་ཚང་མ་གཞོན་སྐྱེས་བུ་



རྒྱུད་དག་གི་ཕྲག་ཏུ་ལྷུང་། དཔེར་ན། ཕ་མ་གཉིས་ལ་བུ་རྒྱུད་གཅིག་ལས་མེད་པའི་དུད་ཚང་ཁག་གཉིས་ཀྱི་བུ་དང་བུ་མོ་གཉིས་གཉེན་སྒྲིག་བྱས་ན། དུད་ཚང་གཅིག་གི་ཕ་མ་སྙོར་སྐྱོང་བྱེད་མཁན་མེད་
པར་གྱུར་པ་དང་། ཕར་འགྲོ་ཚུར་འགྲོའི་འཚོ་བ་སྐྱེལ་དགོས་ན་ཁྱོ་ཤུག་གསར་པ་གཉིས་ཀྱི་ཁུར་པོ་ལྕི་མོར་ཆགས་པ་དང་། གལ་ཏེ་མི་རབས་གསུམ་དང་བཞི་ཙམ་འཛོམས་སོང་ན་ཚ་བོ་ཚ་མོ་དག་གི་
ཁུར་པོ་དེ་ལས་ཀྱང་ལྗིད་པོར་ཆགས་ནས་ལོ་ལོན་ལྔ་དྲུག་ཙམ་རེ་སོས་དགོས། འདི་ནི་སྤྱི་ཚོགས་བདེ་འཇགས་དང་། ཁྱིམ་ཚང་འཆམ་མཐུན་བརླག་པའི་གཞི་རྩ་ཞིག་ཡིན་པ་བཤད་མི་དགོས། ཕྱོགས་
གཞན་པ་ཞིག་གི་ཐད་ནས་བཤད་ན་འཇིག་རྟེན་དཔེ་རུ་བུ་འཚར་ན་གཅིག་གིས་ཆོག །ཧུབ་བསྐ་ན་གང་གིས་ཆོག་ཅེས་པའི་གཏམ་ནི་སྤྱིར་བདེན་མོད་ཀྱང་། འོན་ཏེ་བུ་རྒྱུད་ཁེར་སྐྱེས་ཡིན་པ་དེ་ཁྱིམ་
ནས་གཅེས་ལོང་དུ་ཤོར་བའི་སྟབས་ཀྱིས་སྡོང་བོ་ཁེར་སྐྱེས་དུག་ཚེར་མང་། མི་བུ་ཁེར་རྐྱང་རང་འདོད་ཆེ་ཞེས་པའི་དཔེ་བཞིན་དུ། གཅེས་ཕྲུག་ངན་ལངས་སུ་ཤོར་བ་དེ་དག་ནི་ཨུ་ཚུགས་གཉའ་རེངས་
སུ་འགྲོ་ཉེན་ཆེ་བས། མིག་རྒྱང་ཐུང་ཞིང་ཐབས་རྡུགས་པའི་ཁྱོ་ཤུག་འགའ་རེས་ཕྲུ་གུ་ཁེར་སྐྱེས་དག་ལ་གཞན་མིར་རོགས་རམ་ཡིད་རྟོན་བྱེད་མི་ཉན་རབས། རང་དོན་སྤྱི་ཡི་རྩེ་མོ་ཙམ་ཡང་འཆུག་མི་
ཉན་ཚུལ། ཁོར་ཡུག་ག་འདྲ་ཞིག་གི་ནང་དུ་སོང་ཡང་དུས་དང་རྣམ་པ་ཀུན་ཏུ་མི་གཞན་ལ་ཡིད་ཆེས་ཆེར་མ་བྱེད་པར་རིག་པ་གྲུང་གྲུང་དགོས་རབས། སྔ་ཤེས་ད་འདྲིས་མེད་པའི་མི་ལ་དོགས་པ་བྱེད་
དགོས་རབས་སོགས་རང་ཉིད་ཁེ་ཐབས་རྒྱལ་ཐབས་རྐྱང་རྐྱང་གི་ཁྱིམ་ཚང་སློབ་གསོ་གཏོང་བས། ཕྲུ་གུ་དེ་དག་ཆེ་རུ་སོང་རྗེས་སློབ་གྲྭ་དང་། ལས་ཁུངས་སོགས་སྤྱི་ཚོགས་ཁྲོད་དུ་སླེབས་ན་རང་འདོད་
དྲག་པོ་དང་། བསམ་སྦྱོར་ངན་པས་འཇིག་རྟེན་མི་ཡུལ་གྱི་བརྩེ་བ་ཆུང་དུ་གཏོང་ཞིང་། སྐྱེ་བོ་སོ་སོའི་བར་དུ་ཡིད་ཆེས་བརླག་པ་དང་། སྡུག་ཞན་ཉམ་གསུམ་ལ་བྱམས་སེམས་དང་སྙིང་རྗེ་ཆུང་བ། རུ་
རོགས་ཁྱིམ་མཚེས་ཀུན་ཏུ་འཛིང་རྩོད་མང་བ། ཡུལ་ལུང་སྡེ་གྲོང་དབར་དུ་སྡེ་གཟར་སློང་བ་སོགས་ཀྱི་རྐྱེན་ངན་དགུ་འཛོམས་བཟོ་གིན་འདུག
གང་ལྟར་ཀྱང་ང་རང་ལ་འདི་ལྟ་བུའི་བུ་སྐྱེས་རྒྱུད་སྐྱོང་གི་ལྟ་བ་འདི་བཙན་དྲགས་པའི་དབང་གིས་རང་གི་དགའ་བའི་ཆུང་མ་ལ་དུས་ནམ་ཡང་ང་རང་གཉིས་པོ་ལ་མ་མཐའ་ཡང་བུ་དང་བུ་མོ་ག་འདྲ་
ཡིན་ཀྱང་ངེས་པར་
ངེས་པར་དུ་ཕྲུ་གུ་གཉིས་ཡན་ཡོད་དགོས་ཞེས་བཤད་ཀྱིན་ཡོད་ལ། ཉིས་སྟོང་བཅུ་ལོ་ལ་ངའི་ཁྱིམ་ཚང་ཆུང་ཆུང་ཁྱོར་གང་ཙམ་དེར་ཐོག་མའི་མགྲོན་ཆེན་བུ་མགོན་པོ་བཀྲ་ཤིས་དང་། ཉིས་
78



སྟོང་བཅུ་གཉིས་
ཉེས་ལོ་ལ་བུ་ཆུང་བ་འཕགས་པ་རབ་བརྟན་སླེབས་བྱུང་། སྤྱིར་བཏང་ང་རང་གི་ངོས་ནས་བཤད་ན་རང་རྒྱུད་ལ་བུ་དང་བུ་མོའི་ཁྱད་པར་མེད་ཀྱང་། བུ་གཉིས་བྱུང་བའི་སྐབས་སུ་ཁོང་གཉིས་
ཀྱི་མ་འོངས་མི་ཚེ་ནང་ནས་བུ་བཙའ་སོགས་ཀྱི་སྨན་བུ་མོ་ཞིག་གི་དཀའ་སྡུག་ཁུར་དགོས་པ་མ་རེད་སྙམ་ཏེ་ཞེ་ནས་ཤིན་ཏུ་དགའ་པོ་བྱུང་། སྐབས་རེ་ངའི་ཚ་མོ་སྨོན་ལམ་དང་། དཔག་བསམ། ཚེ་ལྷ་
གསུམ་གྱིས་ཟས་གཡོ་གོས་འཁྲུ་སོགས་ཁྱིམ་ཕྱི་ནང་གི་ལས་ཀ་ལ་སྤུས་དག་མོ་རེ་ལས་པར་མཐོང་དུས་
ང་དུས་ཁྱིམ་ལ་བུ་མོ་ཞིག་ཡོད་ན་ཁྱིམ་ཕྱི་ནང་བར་གསུམ་ལ་གཙང་སྦྲ་ཆེ་ཞིང་། གཞིས་ལ་དགའ་སྐྱིད་
དྲོད་འཁོལ་ཆེ་བར་འདུག་སྙམ་པར་བྱུང་།
སྤྱིར་བཏང་གི་འཇིག་རྟེན་ཆོས་ཉིད་དང་བྱ་བའི་གནས་ལུགས་ལ་བསྟུན་ནས་བཤད་ན་བུ་རྒྱུད་ཁེར་སྐྱེས་ཚང་མ་ཁྱིམ་ཚང་དང་། སྤྱི་ཚོགས་ལ་འགན་ཁུར་མི་ཤེས་པའི་ངན་པ་གཉའ་རེངས་ཅན་རྐྱང་
རྐྱང་འཚར་ཡོང་བའི་ངེས་པ་ག་ལ་ཡོད། འོན་ཏེ་མང་པོ་སྟོབས་སུ་རྫོགས་ན་ཉུང་བས་སྣ་མི་ལོན་པ་འཇིག་རྟེན་བྱ་བའི་ཆོས་ཉིད་རེད། དཔེར་ན། མཁས་དབང་དགེ་ཆོས་ཀྱི་ཀླུ་སྒྲུབ་དགོངས་རྒྱན་དུ།
ལོ་ཞིག་ལ་གནམ་ཆུས་མི་རྣམས་སྨྱོ་བར་བྱས་པས། རྩིས་པས་རྒྱལ་པོ་ལ་དོན་དེ་ཞུས་པས་རྒྱལ་པོས་གཞུང་ཆུ་སྤངས་ནས་ཁྲོན་ཆུ་འབའ་ཞིག་གསོལ་བས་རྒྱལ་པོ་སྨྱོ་མེད་ཀྱང་། གནམ་ཆུ་འཐུང་བའི་
འབངས་མི་སྨྱོ་སོང་བས། དུས་དེ་ནས་བཟུང་དཔོན་འབངས་གཉིས་ཀྱི་བར་ལ་འཇིག་རྟེན་བྱ་བའི་དགྲ་གཉེན་ཆགས་སྡང་དང་། བསམ་བློ་འདུ་ཤེས། བཟང་ངན་ཡག་བཙོག དགའ་སྐྱོ་ཆགས་སྡང་
སོགས་ཀྱི་ཐད་ནས་ལྟ་ཚུལ་མཐོང་ལུགས་གཅིག་པར་མ་བྱུང་བས་རྒྱལ་པོས་མངའ་སྡེ་ཡུལ་མི་ལ་དབང་སྒྱུར་ཐབས་མེད་པར་གྱུར་ནས་མཐར་རྒྱལ་པོས་ཀྱང་གནམ་ཆུ་འདྲེས་པའི་གཞུང་ཆུ་མ་གསོལ་
ཐབས་མེད་དུ་གྱུར་པའི་དཔེ་ལྟར་ཡིན་པས། དྲང་བདེན་ཡ་རབས་ལ་གོམས་པའི་བློ་ལྡན་མཁས་པ་དང་། སྔ་ཆགས་ཕྱི་འདེང་ཕོག་པའི་དཔོན་པོ་ཚོས་འདིའི་ཐད་ནས་བསམ་བློ་རེ་བཏང་ན་ལུང་པའི་
ཡུན་རིང་འཕེལ་རྒྱས་དང་། སྤྱི་ཚོགས་བདེ་འཇགས་སོགས་ལ་མིག་དཔེའི་ལམ་སྟོན་རེ་མཛོད་དང་དགེ་མཚན་ཆེ་བར་སྙམ།
ད་དུང་དོན་དག་འདིའི་ཐད་ནས་མུ་མཐུད་དུ་བཤད་ན། བུ་རྒྱུད་གཅིག་ལས་མེད་པའི་ཕ་མ་གཉིས་ལ་མཚོན་ན། ད་དུང་ཁྱིམ་མི་རང་ཐོག་ནས་ཀྱང་ངན་འབྲས་ཁ་ཤས་ཤིག་འདུག་སྟེ། དཔེར་ན། རང་



ཉིད་རྒ་ཞིང
ཞིང་རྒས་པའི་དུས་སུ་བུ་རྒྱུད་གཅིག་པུ་དེ་རང་ལས་ཀྱང་ལང་ཚོ་རྫོགས་ཤིང་ཤེས་རིག་རྒྱས་ལ། འབྱོར་འཁོས་ལྡན་པ་ཞིག་ཡིན་ན་ལེགས་ཀྱང་མི་ཡུལ་དུ་འཚོ་རྐྱེན་ནི་ཉུང་ལ་འཆི་རྐྱེན་ནི་མང་
བས། གལ་སྲིད་གཅེས་པའི་སྲོག་དང་འདྲ་བའི་རྒྱུད་གཅིག་པུ་དེ་མི་འདོད་རྐྱེན་ལམ་དུ་ཤོར་སོང་ན། དེའི་དུས་སུ་ཁྱོད་ཀྱིས་ཅི་ཞིག་བྱའམ། ཡང་རྒྱུད་གཅིག་བྱུང་ན་བསམ་ཡང་དཔྲལ་བའི་གཉེར་རིས་
དེ་ཡིས་རྒས་པའི་བརྡ་ཞིག་སྟོན་པས་དེ་ཡི་ཚེ་ན་དེ་འདྲ་མི་ཡོང་འདུག །གཞན་རྒྱུད་ཅིག་གསོས་ན་བསམ་ཡང་གཞན་རྒྱུད་གསོས་ན་རང་རྒྱུད་མི་ཡོང་། སྤྱང་ཀི་གསོས་ན་སྒོ་ཁྱི་མི་ཡོང་ཞེས་པའི་དཔེ་
ལས་མེད་དེ་ཡོད་ཚད་འཕྱི་དྲགས་མ་སོང་ངམ། བུ་རྒྱུད་རང་ངོས་ནས་དགེ་སྐྱོན་གྱི་གནས་ཚུལ་ཞིག་ཞུས་ནའང་། འཇིག་རྟེན་འདི་ནས་ཕ་མ་ཚང་རོགས་གཅིག་པའི་ཕུ་ནུ་མིང་སྲིང་ནི་གཅིག་ཀྱང་མེད་
ལ་དགའ་སྡུག་གི་སྐད་ཆ་རེ་དང་། བདེ་སྡུག་གི་བློ་རེ་འབྲི་བསམ་ནའང་སྐྱོ་ལྷང་ལྷང་དང༌། སྟོང་སང་སང་གི་སྣང་བ་ཞིག་རང་ཤུགས་ཀྱིས་བྱུང་གིན་མིན་ནམ། འོ། ཁྱོད་ཀྱིས་གཏམ་ལ་བདེན་པའི་ཆ་མ་
མཆིས། ཨ་ཁུ་ཨ་ཞང་ཕྱོགས་ལའང་མིང་སྲིང་མང་ངོ་ཟེར་ན་ཁྱོད་ཉིད་སྡོང་པོ་ཁེར་སྐྱེས་མིན་པས་ཁྱོད་ལ་མིང་སྲིང་ཡོད་པས་དེ་ལྟར་ལབ་པ་རེད། གལ་སྲིད་ཁྱོད་ཀྱང་བུ་གཅེས་བོ་གཅེས་གཅིག་པུ་དེ་
ཡིན་ན་ཁྱོད་ཀྱིས་ཅི་ཞིག་བྱའམ། ཚང་རོགས་གཅིག་པའི་ཕུ་ནུ་མིང་སྲིང་དག་དང་གཉིས་སུ་མ་མཆིས་པའི་ཕ་སྤུན་མ་སྤུན་གྱི་མིང་སྲིང་ཡོད་ཅེ་ན། ཤ་ཁྲག་གཅིག་ལས་མཆེད་པའི་ཚང་རོགས་ལྟ་བུའི་
མཛའ་གཉེན་ཡོང་ཐུབ་བམ། ཐ་ན་ནད་འགའ་ཞིག་གིས་ཕྲ་ཕུང་གསོ་བའི་ཚེའང་ཚང་རོགས་གཅིག་པའི་ཕྲ་ཕུང་མེད་ན་གཞན་ནས་འགྲིག་པ་བྱ་རྡོ་ལམ་འཕྲད་ལྟར་དཀའ་མོའི་རྒྱབ་ལ་དཀོན་མོ་རེད།
འདི་ཚང་མར་ངེས་པར་དུ་འདེང་རྒྱག་དགོས་པའི་གནས་ཚུལ་གཅིག་མིན་ནམ། ལྷག་ཏུ་གྲངས་ཉུང་མི་རིགས་ཀྱི་ངོས་ནས་བཤད་ན། མི་རིགས་ཤིག་གི་ལོ་རྒྱུས་དང་། རིག་གནས། ལག་རྩལ། སློབ་གསོ།
དཔལ་འབྱོར་སོགས་ཡོད་ཚད་ཀྱི་ཡོད་ཚད་ནི་མི་རིགས་དེའི་མི་མང་གིས་ཉམས་པ་སོར་ཆུད་དང་མི་ཉམས་གོང་སྤེལ་གཏོང་དགོས། རླབས་ཆེན་གྱི་ལས་ཀ་དེ་དག་སྒྲུབ་མཁན་ལ་མི་རིགས་དེའི་ཤེས་
འཇོན་ནུས་གསུམ་འཛོམས་པའི་ཤེས་ཡོན་ཅན་དགོས་པ་མ་ཟད། མི་རིགས་ཤིག་གི་ཞིང་ལས་དང་། འབྲོག་ལས། ཚོང་ལས། ནགས་ལས། ལག་ཤེས་བཟོ་རྩལ། ཐ་ན་གྲོང་དང་གྲོང་ཁྱེར་འཛུགས་སྐྲུན་
བྱེད་མཁན་ལའང་མི་མང་དགོས། མི་རིགས་ཤིག་གི་གྲངས་ཀ་ངེས་ཅན་ལས་ཤེས་ཡོན་ཅན་གྱི་ངལ་རྩོལ་པ་བྱུང་བ་ཡིན་ལ། བློ་རིག་བཟང་པོ་མིན་ཀྱང་དཀའ་སྤྱད་སྡུག་རུས་དགོས་པའི་ལས་ཀ་སྒྲུབ་མི་
8)



ཡང་མི་མང་ན་དགའ། འདི་ནི་རྩོད་སྒྲུབ་རིག་པའི་གཞུང་ལུགས་དང་མཐུན་པའི་འཇིག་རྟེན་གྱི་གནས་ལུགས་ཡང་དག་པ་དེ་ཡིན། མི་རིགས་ཤིག་གི་སྤུས་ཀ་ནི་མི་རིགས་དེའི་གྲངས་ཀ་ལས་ཐོན་དགོས་པ་
ཤེས་གསལ་ལྟར་རོ། །
ཕ་གཅིག་མ་གཅིག་གི་ཕུ་ནུ་མིང་སྲིང་ཞེས་པའི་གཏམ་འདིས་འཇིག་རྟེན་མི་ཡུལ་གྱི་དགའ་སྐྱོ་ཆགས་སྡང་གི་བརྩེ་བའི་གཏམ་རྒྱུད་ག་ཚོད་ཙམ་ཞིག་མཚོན་ཡོད་མེད་སུ་ཡིས་ཁ་ཚོན་གཅོད་ནུས་ཏེ་
མི་ནུས་སོ། །གཏམ་འདི་འདྲ་སྔར་ངས་གྲོགས་པོ་མང་པོ་ཞིག་ལ་ཞུས་མྱོང་། གྲོགས་པོ་ཞིག་གིས་དང་ཐོག་ངའི་གཏམ་ལ་མི་འཐད་ཀྱང་། ཕྱིས་སུ་ཁོའི་བུ་ཆུང་ལོ་ན་བཅུ་བདུན་ལ་སོན་དུས་ཁོས་བསམ་བློ་
ཞིབ་མོ་བཏང་དུས་ད་ལྟ་ཁོང་ཁྱོ་ཤུག་གཉིས་ཀ་ལོ་གྲངས་བཞི་བཅུ་ཡས་མས་ལ་སླེབས་ནའང་ད་དུང་རྒྱུད་གཅིག་ཡོད་ན་ཕྱི་མི་འདུག་ཅེས་ཟེར་ནས། ཁོའི་ཆུང་མར་ཟླ་བ་ཁ་ཤས་སྔོན་ནས་བུ་ཆུང་སྲོག་
རྡོག་འདྲ་བ་ཞིག་སྐྱེས་པས་ཁྱིམ་ཚང་གང་པོ་ལ་སྔར་མེད་ཀྱི་དགའ་སྐྱིད་དགོད་སྒྲ་ཞིག་གིས་ཁྱབ་འདུག
ང་ཚོ་ཆུང་ཆུང་གི་དུས་སུ་ཨ་རྩེ་གོམ་རྩེ་སྤོ་བའི་སྐབས། ཨ་མྱེ་གཙོ་བྱས་པའི་ཕ་མ་ཚོས་ཕྲུ་གུ་ཆུང་ཆུང་ལག་ཟུང་གིས་སྐྱོར་ཏེ། ཁ་ནས་ཨ་རྩེ་གོམ་རྩེ་སྤོ་སྤོ། གོམ་པ་ལྷ་ཡིས་ཡང་ཡང་ཞེས་དབྱངས་སྙན་
མོ་ཞིག་ལ་སྦྱར་ནས་འདོན་པ་དང་། དགོང་མོ་ཕྲུ་གུ་གཉིད་འགུག་པའི་སྐབས་སུའང་། ཨ་མའི་གཅེས་ཕྲུག་ཉལ་ལ་སྡོད། །གཉིད་པོ་ཆེ་ལ་རྟ་ཞིག་སྟེར། །རྟ་ལ་གསེར་སྒ་བརྒྱབ་ནས་སྟེར། །རྟ་ལ་གསེར་སྲབ་
བསྐོན་ནས་སྟེར། །ཟེར་བ་སོགས་དང་། ད་དུང་མཐེ་མོ་ནས་གུང་མཛུབ་དང་། དེ་ནས་རིམ་པ་བཞིན་དུ་དཀྱིལ་མཛུབ་དང་། སྲིན་མཛུབ། མཛུབ་ཆུང་། མཆང་མཐིལ། ལག་རྒྱབ། གྲུ་ཁུག མཆན་འོག་
ཕྲག་སྟེང་། མ་ནེ། སོ། སྣ། མིག །རྣ་བ། ཐོད་པ་བཅས་ལ་མཛུབ་མོ་བཙུགས་ནས། མི་ལ་དགེ་བ་ཡོད་བཟློ་སྤྱད། དཀྲ་སྐྱོ་དཀྲུག་སྐྱོ་ལྡག་སྤྱད། ལྕག་ཚན་དཔའ་ལུང་བསྐོན་ས། གསེར་འགུ་དངུལ་འགུ་རྒྱག་
ས། མི་ལ་མི་སྐྲག་མི་ཉན་བཟློ་སྤྱད། གསེར་ཁོ་ཁོ། དངུལ་ལེབ་ལེབ། ཁྱི་རྒན་འདུག་ས། རྐུན་མ་གབ་ས། རྫི་བོ་འདུག་ས། མ་ནེ་སྒ་ར། དུང་སོ་དཀར་ཆུང་། སྤུ་གུ་གཉིས་གཤིབ། སྤྱན་མིག་ཁྲ་ཆུང་། རྫི་མ་
81



རོག་ཆུང་། ལ་ཕར་རྒྱབ་གྱང་རལ་གོར་གོར། ལ་ཚུར་རྒྱབ་གྱང་ར་གོར་གོར། ཨ་ཉོག་ཐོད་པའི་སྟེང་ལ་ཀག་རྡོག་ ཅེས་ཕྲུ་གུའི་ཐོད་ཆུང་སྟེང་ལ་སེན་མདེལ་རེ་རྒྱག་ནས་ཕྲུ་གུ་ཁོང་ཚོ་ལ་རྩེད་མཚར་
དང་བཅས་པའི་སྒོ་ནས་རང་ལུས་གྲུབ་ཚུལ་དང་དབང་པོ་སྒོ་ལྔ་སོགས་ངོ་སྤྲོད་བྱེད་སྲོལ་ཡོད། ད་ལྟ་ཡིན་ན་གྲོང་སྡོད་ཀྱི་སྐྱེ་བོ་ཕལ་མོ་ཆེ་ཡིས་འདི་འདྲའི་བྱིས་གཞས་སྙན་མོ་རེ་ལེན་ཤེས་མཁན་དཀོན་
མོ་རེད། སྐབས་རེ་ཆུང་མའི་མ་རྒན་གྱིས་ངའི་བུ་ཕྲུག་ལ་འདི་འདྲའི་བྱིས་གཞས་རེ་ལེན་པར་བདག་གིས་ཐོས་ཚེ། ང་རང་ཆུང་དུས་ཀྱི་བྱིས་དུས་དྲི་མ་མེད་པའི་ལོ་ཟླ་ནང་དུ་ལྷུང་ནས་དགའ་སྐྱོའི་མིག་
ཆུ་བཞུར་རྒྱུ་འདུག །ཡཱ། ད་མི་རིགས་དང་མི་གྲངས། ཁྱིམ་ཚང་དང་བུ་རྒྱུད་སོགས་ཀྱི་སྐོར་ནས་ཁ་བརྡ་ལབ་མཚམས་འདི་རུ་འཇོག་སྟེ་དུད་ཡར་འགྲོ་ཚང་གི་སྐྱིད་སྡུག་ལོ་རྒྱུས་ཀྱི་ཕྲེང་བ་མུ་མཐུད་དུ་
བགྲང་ན།
82
སྲིང་མོ་ཆེ་བ་ཚངས་དབྱངས་དཔལ་མོ་ནི་ལོ་ཚོད་ཀྱི་དབང་གིས་ཁྱིམ་ཚང་འདིའི་ངལ་ལས་པ་ཞིག་ཏུ་འཚར་ནས་ཕ་མ་གཉིས་ལ་ལག་རོགས་ཡག་པོ་ཐོན་པ་དང་། ཕུ་བོ་ཀརྨ་ཚེ་འཕེལ་རུ་ཁག་གི་ཕག་
རྫི་རུ་འགྲོ་ཐུབ་པས་ཁོང་གི་ཚོད་ཀྱིས་ངལ་ལས་པའི་སྐར་མ་ལེན་གྱིན་ཡོད། སྲིང་ཆུང་མ་ཕུར་བུ་མཚོ་མོ་དང་ངེད་གཉིས་ནི་ཨ་མྱེ་དྲིན་ཆེན་གྱི་ལུས་ཀྱི་གྲིབ་མ་བཞིན་དུ་ཁོ་ལ་འཁྲི་ནས་འགྲོ། དབྱར་
གཞུང་གི་དུས་སུ་སྡེའི་གཡུལ་ཁ་ནང་ནས་རུ་ཁག་གི་བལ་འཁེལ་རྩིད་གསེད་ཀྱི་སྐབས་སུའང་ཁོང་གི་པང་དུ་བསྡད་ནས་རྩེད་མོ་ཁོ་ན་ལ་རོལ། སྤུན་ཆུང་ཚེ་རིང་བསམ་འགྲུབ་ནི་ཆུང་དྲགས་པས་ཁྱིམ་
དུ་བསྙལ། ཨ་མས་ཡུལ་ཀའི་ལས་ཀའི་བར་ནས་ཁོམ་ལོང་རེ་བཙལ་ནས་ཁྱིམ་ལ་སྐོར་རྒྱག་བྱས་སྟེ་སྤུན་ཆུང་ལ་ནུ་མ་བསྣུན་པ་མ་གཏོགས། གཞན་པ་སུས་ཀྱང་ཁོང་ལ་ཁ་ཡ་བྱེད་ཁོམ་མེད། དགོང་
[ ཀག་སྲོག་ཅེས་པ་ནི་སེན་མདེལ་རྒྱག་པའི་སྒྲ།
2 སེན་མདེལ་རྒྱག་ཅེས་པ་ནི་དཀྱིལ་མཛུབ་མཐེ་འོག་ཏུ་བཀུག་ནས་ཕར་ཤུགས་ཀྱིས་མངགས་ཏེ་ཐོད་པ་སོགས་ཀྱི་སྟེང་དུ་རྒྱག་པའི་རྩེད་རིགས་ཤིག
ངལ་ལས་པའི་སྐར་མ་ཞེས་པ་ནི་མི་དམངས་ཀུང་ཧྲེ་བཙུགས་པའི་སྐབས་སུ་སྡེ་མི་ཚོས་རོང་འབྲོག་གང་རུང་ནས་ངལ་རྩོལ་བྱས་སྟེ་ལོ་མཐའི་སྐབས་སུ་སྡེ་དམངས་ཨུ་ཡོན་ལྷན་ཁང་ནས་སྡེ་མི་སོ་སོས་ལོ་ཧྲིལ་པོ་ནང་གི་ངལ་རྩོལ་ལ་བསྟུན་ནས་སྐར་གྲངས་
བསགས་ཡོད་པའི་ངལ་རྩོལ་བྱེད་སྟངས་ཤིག
(སྐོར་རྒྱག་ཅེས་པ་ནི་སྐབས་རེ་སྐོར་བ་རྒྱག་པའི་དོན།



མོའི་དུས་སུ་བཟའ་ཚང་གང་པོ་གོ་ཁར་འཛོམས་ཏེ་དགོང་གྲལ་ཚོགས་ དུས་གཞི་ནས་ཁྱིམ་ཚང་འདི་ནི་བཟའ་ཉོབ་ ཀྱིས་གང་བའི་ཁྱིམ་ཚང་ཞིག་ཡིན་པ་ཤེས་ཐུབ།
བདུན་ཅུ་དོན་དགུའི་ལོར། ངའི་ཨ་མྱེ་དྲིན་ཆེན་དེ་ལ་ནད་གཞི་ལྗིད་མོ་ཞིག་ཕོག་སྟེ་མལ་དུ་ལྷུང་ནས་བདུན་ཕྲག་གཉིས་
ཉིས་ཡས་མས་ཤིག་འགོར། དེ་དུས་ངས་ཨ་མྱེ་ལ་ཁྱེད་ཀྱི་ནད་གཞི་ཡར་དྲགས་ཡིན་
ནམ་ཞེས་པ་སོགས་ཀྱི་སྐད་ཆ་འདྲི་ཚེ། ཨ་མྱེ་དྲིན་ཆེན་དེ་མལ་ནས་ལུས་ཙོག་པུར་འདུག་ཏུ་མི་ཐུབ་ཀྱང་སྔས་མགོ་མཐོན་པོ་ལ་བརྟེན་ནས་མགོ་བོ་ཅུང་ཟད་རེ་དགྱེ་དགྱེ་ཨེ་ཐུབ་བལྟས་ནས་ང་ལ་སྐྱེ་
གཉེར་རབ་ཏུ་འཁྲིགས་པའི་ཞལ་རས་དེ་ལ་བཙན་གྱིས་འཛུམ་རེ་སྟོན་ནས། ངའི་གཡང་ཕྲུག་ལྷ་ཕྲུག ཨ་མྱེ་ཁ་སང་དེ་རིང་ཡར་དྲག་ ཡིན་ཟེར་ནས་ཁ་བརྡ་རེ་ལབ་ཨེ་ཐུབ་བལྟ་གིན་འདུག དེ་
དུས་ཡིན་ན་ཨ་མྱེ་ཁོང་ཉིད་དགུང་ལོ་དགུ་བཅུ་གོ་གསུམ་ལ་སླེབས་ཡོད་པ་འདྲ། དེ་ནས་ཡུན་རིང་མ་འགོར་བར་དབྱར་སྨད་ཙམ་ལ་ཨ་མྱེ་དྲིན་ཆེན་གྱིས་ངེད་མིང་སྲིང་དྲུག་ལ་བརྩེ་བའི་ཕྱི་མིག་རེ་
འཕངས་ནས་འཇིག་རྟེན་ཕྱི་མའི་ཡུལ་ལ་གཤེགས་སོང་།
སྐབས་དེར་རིག་གནས་གསར་བརྗེའི་བག་ཆགས་ངན་པས་ཆོས་ལུགས་དད་མོས་ཀྱི་སྲིད་ཇུས་ད་དུང་ལྷོད་མེད་པས་མཚན་གཞུང་ཞིག་ལ། ཨ་ཕས་གསེར་སྐུ་ལི་མ་ལྟ་བུའི་མཁས་བཙུན་བཟང་གསུམ་
འཛོམས་པའི་ཐར་ལམ་དགོན་པའི་བླ་རྒན་འཇམ་དབྱངས་ཉི་མ་ཉིད་ཨ་མྱེ་དྲིན་ཆེན་གྱི་ཕུང་པོ་རྩ་རུ་གདན་དྲངས་ནས་འཕོ་བ་སྤར་ཞིང་བསྔོ་བ་སྨོན་ལམ་གསུངས། དེ་འདྲའི་དུས་ཚོད་ནང་དུ་ཚེ་
འདས་ཀྱི་ཕུང་པོ་རྩ་རུ་སེར་གཟུགས་འཛིན་པ་ ” ཙམ་རེ་གདན་རྒྱུ་རྙེད་སོང་ན་ཀུན་གྱིས་ལྐོག་ནས་ཚེ་འདས་བསོད་ཆེན་རེད་ཟེར་ནས་ཡིད་སྨོན་བྱེད། ཉིན་གསུམ་འགོར་རྗེས་ཨ་སྲུ་བཀྲ་ཤིས་དར་
(1) དགོང་གྲལ་ཚོགས་ནི་དགོང་མོ་ཟས་ཟ་མར་རོལ་བའི་བཟའ་མི་ལྷན་འཛོམས་བྱུང་བ་ལ་ཟེར།
（2) བཟའ་ཉོབ་ཅེས་པ་ནི་བཟའ་མི་མང་བའི་དོན།
(3) ཡར་དྲག་ཅེས་པ་ནི་ཡར་དྲག་བཞིན་པའི་སྒང་ཡིན་ཞེས་པའི་དོན།
(4) སེར་གཟུགས་འཛིན་པ་ཞེས་པ་ནི་བླ་མ་གྲྭ་པ་ལ་གོ། འདི་ནི་ཁོང་རྣམ་པའི་ན་བཟའ་ལ་བལྟས་ནས་མིང་ཐོགས་པ་རེད།



མཚོས་སྐྱེ་རྒུ་མདོ་ནས་ཁུལ་ཏར་འཕྲིན་ལས་ཁུངས་སམ་སྦྲག་སྲིད་ལས་ཁུངས་ཀྱི་ཇེ་ཕུ་རླངས་འཁོར་ཞིག་མངགས་ནས་ཨ་མྱེ་དྲིན་ཆེན་གྱི་ཕུང་པོ་དེ་རྒྱ་གར་གྱི་དུར་ཁྲོད་བསིལ་བའི་ཚལ་དང་། དབུས་
ཀྱི་སེ་ར་དུར་ཁྲོད་དང༌། འབྲི་གུང་མཐིལ་སོགས་དང་བྱིན་མཐུ་མཉམ་པར་གྲགས་པའི་མདོ་ཁམས་ཕྱོགས་ནས་མིང་དུ་གྲགས་པའི་དཔལ་ཐང་མཆོད་རྟེན་ཁུག་གི་དུར་ཁྲོད་དུ་སྐར་མ་ “ བྱེད་དུ་གདན་
སོང་། སྐབས་དེར་ཨ་མ་ནི་སྨྱོ་ལ་ཁད་དུ་གྱུར་ནས་སྡུག་གི་མཆི་མས་ཉིན་བཞིན་མཁུར་ཚོས་དཀྲིགས་ཀྱིན་ཡོད། དེ་ལས་ཀྱང་གྲོང་མི་ནས་གཞོན་ཡོད་རྒྱུའི་ཡིད་ཀྱི་མཆི་མ་བཀུ་བར་བྱེད་པ་ནི་ངའི་སྲིང་
ཆུང་མ་ཕུར་བུ་མཚོ་མོས་དགོང་མོ་རྟག་པར་ཁྱིམ་མཚེས་རུ་རོགས་དག་ལ་སྒོ་འགྲིམ་གྱིས་ངེད་ཚང་གི་ཨ་མྱེ་ཁྱེད་ཚང་ས་ལ་ཨེ་འདུག་ཅེས་དྲི་ནས་འགྲོ། གང་ལྟར་ཀྱང་བསམ་ཤེས་ཇི་ལྟར་མེད་ཀྱང་ངེད་
མིང་སྲིང་ཚོའི་མགོ་ཡི་ཉི་མ་སེར་པོ་ཨ་ཕ་ཨ་མ་ཡིན་ཀྱང་། རྒྱབ་རི་སྨུག་པོ་དེ་ནི་ཨ་མྱེ་དྲིན་ཆེན་ཉིད་ཡིན་པས་ད་ནི་རྒྱབ་རི་སྨུག་པོ་འགྱེལ་སོང་བས་ཁྱིམ་ཕྱི་ནང་གང་དུ་སོང་ཡང་ཡིད་སེམས་སྟོང་པ་
འདྲ་མོ་ཞིག་དང་། ལག་ཆུང་གཉིས་པོ་སྐེ་འཇུ་རྒྱག་ས་མེད་པ་འདྲ་བ་ཞིག་ཏུ་གྱུར་སོང་། རྗེས་སུ་ཨ་སྲུ་བཀྲ་ཤིས་དར་མཚོས་ཤུགས་ཆེར་བརྒྱབ་ནས་ཚེ་འདིར་གཅེས་པར་སྐྱོང་བའི་ཨ་མྱེ་དྲིན་ཆེན་ཉིད་
ལ་སྔ་ཕྱི་ཐེངས་མ་གཉིས་ལ་སྐྱེ་སྒོ་ཞུས་ཏེ་བསྒྲུབས་པས། མི་ཚེ་གང་པོའི་རིང་ལ་རང་ཤེད་དང་ཞེ་སྡང་། ང་རྒྱལ་དང་གནོད་སེམས་ཤིན་ཏུ་ནས་ཆུང་བའི་ཨ་མྱེ་དྲིན་ཆེན་དེ་ནུབ་ཕྱོགས་བདེ་ཆེན་ཞིང་
དུ་ཅི་ཕྱིར་མི་སྐྱེའམ་སྙམ་པ་ཞིག་ཀྱང་འདུག དེ་དུས་ཡུལ་མི་འདས་གྲོངས་ཤོར་ཚེ་སྐྱེ་རྟགས་ཞུས་ནས་ལྷག་ལུས་མེད་པར་སྒྲུབ་ཐུབ་ན་ཁྱིམ་མཚེས་རུ་རོགས་ཚང་མས་ཚེ་འདས་དེ་ལ་སྐུ་བསོད་འདུག
ཤུལ་ལུས་མི་ལ་རྒྱུ་འབྲས་འདུག་ཅེས་ཡིད་སྨོན་དང་དོད་ཆེན་པོ་ཞིག་བྱེད།
དུས་ནམ་ཡང་རང་སྐྱོན་རང་བརྗོད་ཀྱིས་མི་དམངས་དུང་ཕྱུར་དུ་མའི་འཚོ་བའི་བདེ་སྡུག་ལ་ཐུགས་ཁུར་ཟབ་བཞེས་གནང་བའི་ཏང་གི་སྐབས་བཅུ་གཅིག་པའི་ཐེངས་གསུམ་པའི་ཚང་འཛོམས་གྲོས་
ཚོགས་ཀྱི་ཚུན་དུ་མི་རིགས་ཆོས་ལུགས་དད་མོས་རང་དབང་གི་སྲིད་ཇུས་སོགས་རིམ་བཞིན་དོན་འབབ་བྱུང་བ་དང་བསྟུན་ཏེ། ༡༩༨༥ལོའི་ཟླ་༡༡ཚེས་༢༩ཉིན་ཐར་ལམ་དགོན་པར་ཆོས་སྒོ་འབྱེད་པའི་
84
(1) སྐར་མ་ཞེས་པ་ནི་འདི་ནས་ཕུང་པོ་བྱ་ལ་སྦྱིན་པ་དང་། མེ་ལ་བསྲེག་པ། ཆུ་ལ་བསྐུར་བ། ས་ལ་སྦས་པ་སོགས་འདུས་པའི་འདས་པོའི་ཕུང་པོ་གཙང་མ་བྱེད་པ་ལ་གོ་དགོས། །



ཆོག་མཆན་ཐོབ་པས། ལུང་པ་སོ་སོ་ནས་དགོན་པ་སླར་གསོ་དང་བསྐྱར་བཞེངས་ཐད་ལ་འབད་པ་དང་སྡུག་རུས་བསམ་གྱིས་མི་ཁྱབ་པ་རྒྱག་པ་ཇི་བཞིན་དུ་དམར་གསུམ་སྡེ་བརྒྱད་ཕྱོགས་ནས་ཀྱང་
དགོན་པ་ཞིག་གསོའི་ཐད་ནས་ཡུལ་མི་ཀུན་གྱིས་ཉིན་མཚན་ལྟོས་མེད་དུ་དེའི་དོན་དུ་འབད་པ་རྣལ་མ་བྱས། འབྲོང་མདའ་གྲོང་པ་ཁོ་ནས་ཕོ་གཞོན་སྟག་འདྲ་བ་བདུན་ཙམ་ཐར་ལམ་དགོན་པའི་གྲྭ་
སར་ཞུགས། སྐབས་དེར་ཐར་ལམ་དགོན་དུ་གསར་ཞུགས་ཀྱི་གྲྭ་པ་བཞི་བཅུ་ལྷག་ཡོད། དགོན་པའི་ཚོགས་སྒྲིག་གཞི་དང་། བཅའ་ཀ་རིམ་གྲོ་སོགས་ཚང་མ་ཨ་ཁུ་འཇམ་དབྱངས་ཉི་མ་དང༌། ཨ་ཞང་
ཀུན་བཟང་བསྟན་འཛིན། མཁན་པོ་འཇམ་དབྱངས་ཤེས་རབ། རྒན་དམ་ཆོས་སོགས་ཀྱི་སྐུ་དྲིན་བདག་རྐྱེན་ལ་བརྟེན་ནས་ཐར་དགོན་སླར་གསོ་བྱུང་བས་སྐྱ་སེར་གཉིས་ཀའི་བསོད་ནམས་བསགས་
པའི་མཆོད་སྡོང་ཆེན་མོ་གྲུབ།
དེ་ནས་བཟུང་ཡུལ་མི་འདས་གྲོངས་ཤོར་བའི་སྐབས་སུ་དགོན་པའི་བླ་གྲྭ་རྣམས་ཚེ་འདས་ཀྱི་ཕུང་པོ་རྩེ་རུ་གདན་ཐུབ་པར་མ་ཚད། དགོངས་ཞག་བཞི་བཅུ་ཞེ་དགུའི་རིང་ལ་ཁྱི་ལྡོམ་དག་ལ་ལྟོ་བླུད་པ་
དང༌། ཟན་ཆེན་པོ་བསྣོས་ནས་འབྲི་ཆུའི་ནང་གི་ཉ་རིགས་ལ་ཉ་དགེ་བྱེད་པ། ཞག་གསུམ་ཚེ་དང་བདུན་རེ་ལ་ཐུག་དུས་ཡུལ་མི་ཡོད་རྒྱུ་མི་དམངས་སྤྱི་ཁང་དང༌། སློབ་གྲྭའི་སློབ་ཁང་སོགས་མི་མང་
ཤོང་སའི་གནས་སུ་མ་བསྡུས་རང་འདུས་ཀྱིས་བཟང་སྤྱོད་དང་། ལྟུང་བཤགས། བདེ་སྨོན་སོགས་འདོན་ཆོས་དབྱངས་སུ་གྱེར་བ་མ་ཟད། མ་ཎི་དང༌། སྐྱབས་འགྲོ། འོད་བསྙེན་སོགས་བསྙེན་པའང་གྲངས་
མང་བསོགས།
ཕྲུ་གུ་དག་ནི་ཡུལ་མི་འདས་གྲོངས་ཤོར་བ་ལ་སེམས་སྡུག་དགོས་པའི་གནས་ལུགས་ཆེར་མི་ཤེས་ཀྱང༌། ཤེས་འདྲིས་ཆེ་བའི་ཚེ་འདས་དག་གི་ཁ་གཟུགས་ངོ་ཆོས་དག་དྲན་ནས་འཇིགས་སྐྲག་གིས་
མཚན་མོའི་དུས་སུ་རང་གཅིག་པུར་ཡང་མལ་དུ་ཉལ་ཡོད་ཀྱི་མེད། འོན་ཏེ་དུད་སུ་ཚང་གི་མི་བརྒལ་སོང་ནའང་དུད་ཕལ་མོ་ཆེ་ཡིས་ཕྲུ་གུ་ཚོ་ཕྱོགས་གཅིག་ཏུ་རུབ་ནས་མ་ཎི་དང་སྐྱབས་འགྲོ་སོགས་བསོག་
(1 ཉ་དགེ་ཞེས་པ་ནི་ཉ་ལ་ཟན་སོགས་སྦྱིན་པའི་དགེ་བ་སྒྲུབ་ལུགས་ཤིག་



ཏུ་བཅུག་ནས་བྱ་དགའ་ལ་ཉ་ཚེ་རིང་ དང༌། བུ་རིམ་ཞི་ལོ། ” རྒྱ་ཡུངས་དམར་རིལ་ ”སོགས་ཉུང་ངུ་རེ་ལག་བཞག་ ”བྱེད་ཡོང་བས་དངོས་གནས་ལོ་སར་མ་གཏོགས་ཟ་རྒྱུ་མི་རྙེད་པའི་མངར་ཟས་དེ་
དག་བདུན་གཉིས་རེ་ཡས་མས་ལ་ཟ་མ་བྲ་ནས་ཉར་བའི་གནས་ཚུལ་དཔེ་ཡག་པོ་ དེ་འདྲ་ཡོད།
ཆོས་སྣང་ཆེ་བའི་ཡུལ་མི་ཚང་མས་ལོ་རེ་ནང་ནས་ཟླ་འཛིན་ཡོད་པའི་སྐབས་སུ་དགེ་སྒྲུབ་སྡིག་སྤོང་གི་ལས་ལ་ལྷག་ཏུ་བརྩོན། སྐབས་དེར་རྒན་པོ་རྒན་མོ་ཚོས་ནམ་མཁའི་ཟླ་བ་ནི་སྒྲ་གཅན་གཟའ་
ཡིས་བཟུང་ནས་ཁྱུར་མིད་བྱེད་པའི་སྐབས་སུ། ནམ་མཁའི་ཟླ་བས་འཇིག་རྟེན་མི་ཡུལ་གྱི་མི་རྣམས་ལ་ངུ་འབོད་དྲག་པོའི་སྒོ་ནས་རྒྱུ་འབྲས་ཡོད་ཅིང་བྱམས་སེམས་སྙིང་རྗེ་ཆེ་བའི་མི་རྣམས། ང་ནི་
སྒྲ་གཅན་གཟའ་ཡིས་བཟུང་ཞིང་ཁྱུར་མིད་བྱེད་པར་ཉེ་བས། ཁྱོད་ཚོས་གཟའ་སྡིག་པ་ཅན་འདི་ཕར་སྐྲོད་རོགས་གྱིས་དང་ཞེས་ངུ་ཤུམ་གནང་བཞིན་ཡོད་ཅིས་བཤད་སྲོལ་འདུག སྒོ་ཁྱི་ཚོས་མཁའ་
ཡི་ཟླ་བས་ཨ་ཚ་ཚ་དང་ཨ་ན་ན་ཞེས་ངུ་འབོད་བྱེད་པ་གོ་བས་བརྩེ་བྲལ་བདུད་པོ་ཆེ་དེ་མཐར་སྐྲོད་ཨེ་ཐུབ་ལ་ངུ་ཟུག་དྲག་པོ་བྱེད། ཁྱི་ཚོ་ངུ་ཟུག་བྱེད་པ་དང་བསྟུན་ཏེ་མི་རྣམས་ཀྱིས་བར་སྣང་སྟོང་
{་ཁམས་ལ་གྲོགས་མེད་ཁེར་རྐྱང་དུ་ལུས་པའི་ཟླ་བ་ལྷ་མོའི་ངུ་འབོད་མི་གོ་ཡང་དུད་སོ་སོས་སྣོད་ཆས་སོགས་བརྡུངས་ནས་སྒྲ་གཅན་ལ་གཡུལ་བཤམ་པའི་སྦྱོར་བ་ཅི་རིགས་བརྩམས། སྐབས་རེ་
ཟླ་བ་འཛིན་ནས་ཆུ་ཚོད་གང་རུང་སོང་རྗེས་ཟླ་བ་ག་ལེ་ག་ལེར་ཡར་ཆ་ཤས་གང་ནས་དཀྱིལ་འཁོར་ཡོངས་སུ་རྫོགས་ཐུབ་ན་ཡུལ་མི་ཚོས་གུ་རུ་པད་འབྱུང་གིས་རྡོ་རྗེ་རྩེ་དགུ་པ་སྒྲ་གཅན་གཟའ་ཐོག་
ཏུ་འཕངས་པས་གཟའ་ཡི་མིད་པ་དབྲལ་ནས་ཁོས་ཟླ་བ་ཁྱུར་མིད་གཏོང་བའི་སྐབས་སུ་ཁོག་ཏུ་མ་སོང་བར་མིད་པ་ལས་ཚུར་བྱུང་བ་རེད་ཅེས་སློབ་དཔོན་པད་མ་འ་
མ་འབྱུང་གནས་ལ་གསོལ་བ་འདེབས།
(1) ཉ་ཚེ་རིང་ཞེས་པ་ནི་ཁམས་སྐྱེ་མདོ་ཕྱོགས་ཀྱི་ཁ་སྐད་དེ་བྱེ་རིལ་ལ་གོ།
(2) བུ་རམ་ཞི་ལོ་ཞེས་པ་ནི་བུ་རམ་བཞུས་ནས་དྭངས་མ་དེ་ཕོར་པ་སོགས་ཀྱི་ནང་དུ་བླུགས་རྗེས་རྡོག་རྡོག་ཏུ་ཆགས་པའི་མིང་ལ་ཟེར།
(2) རྒྱ་ཡུངས་དམར་རིལ་ཞེས་པ་ནི་མདོག་དམར་རིལ་ལེར་ཡོད་པའི་ཤིང་གི་ཐོག་གུ་ཞིག
(4) ལག་བཞག་ཅེས་པ་ནི་ཕྲུ་གུ་སོགས་ཀྱི་ལག་ཏུ་ཀ་ར་དང་བྱེ་རིལ། སྒོར་མོ་སོགས་ཉུང་ངུ་རེ་སྟེར་བའི་དོན།
(5) དཔེ་ཡག་པོ་ཞེས་པ་ནི་ཡ་མཚར་བ་དང་དོན་འདྲ།



87
སྐབས་རེ་ཟླ་བ་ཉ་གང་མ་ཐུབ་ནས་ལ་མོའི་ཕར་རྒྱབ་ཏུ་སོང་ན་ལོ་ལོན་ཚོས་སེམས་སྡུག་ཆེན་པོས་ཟླ་རོས་ལ་བརྒྱབ་ན། མི་རོས་རྒྱུན་མི་ཆད་ཟེར་ནས་དབུགས་རིང་བཏང་།
ཐེངས་མ་ཞིག་ལ་ཨ་ཕས་ངེད་མིང་སྲིང་ཚོ་ལ་དེ་རིང་ཟླ་འཛིན་འདུག་པས་ཁྱིམ་ཕྱི་ནང་གི་གོ་ལག་ ༧ སྔ་མོར་བསྡུས། ཟླ་འཛིན་ལ་ཐུག་དུས་ང་ཚོས་པད་ཁང་ལ་ “ བསྐོར་བ་འགྲོ་ཞིང་པད་དབྱངས་
བཀུག་དགོས་ཟེར་བས་ངེད་མིང་སྲིང་ཚོ་ལ་ཕྱོགས་གཅིག་ནས་ནམ་མཁའི་ཟླ་བ་ལྷ་མོའི་ལུས་ཀྱི་ལང་ཚོ་གཟའ་ཡིས་ཁྱུར་མིད་གཏོང་བ་དང་། ཚེ་ཡི་འཕེན་པ་རྫོགས་པར་སེམས་ཁྲལ་བྱེད་པ་དང་། ཡང་
ཕྱོགས་གཞན་ཞིག་ནས་སྒྲ་གཅན་གྱིས་ཟླ་བ་འཛིན་བཟུང་བྱེད་སྟངས་དེ་ག་འདྲ་ཞིག་ཡོད་དམ་སྙམ་པའི་ཚོར་སྣང་ཞིག་གིས་མཚན་མོ་ཐུག་པར་སྒུག མཚན་མོའི་དུས་སུ་ཨ་ཕ་ངེད་ཚོས་འབྲོང་མདའི་
གྲོང་གི་ཡུལ་མི་རྒས་གཞོན་ཆུང་གསུམ་དང་མཉམ་དུ་གྲོང་དཀྱིལ་དུ་ཡོད་པའི་པད་ཁང་ལ་སྐོར་བ་རྒྱག་ཞོར་དུ་སྐད་གདངས་མཐོན་པོས་པད་དབྱངས་ངག་ཏུ་བཀུག དེ་ནས་ཡུན་རིང་འགོར་ཀྱང་ཟླ་
འཛིན་ལ་མ་ཐུག་པས་ཇི་ལྟར་མ་འདོད་ཀྱང་གཅུང་པོ་དང་། གཅུང་མོ་ངེད་མིང་སྲིང་ཆུང་བ་གསུམ་ཨ་ཕས་ལག་ནས་འཇུས་ཏེ་ད་ནི་ཁྱིམ་ལ་ལོག་འགྲོ། ཁྱིམ་ནས་མ་ཎི་བཏོན་དང་གཅིག་པར་རེད་ཅེས་
ཁྲིད་སོང་། སྐབས་ཤིག་ལ་ཨ་ཕས། ཕྲུ་གུ་ཚོ། ཟླ་བ་འཛིན་གྱིན་འདུག མ་ཎི་གྲངས་མང་ཐོན་ཞེས་སྐུལ་བའི་སྐབས་སུ་གཅུང་པོ་ངེད་གཉིས་ཀྱིས་ཐོག་ཁང་ཤག་ཆུང་ནང་གི་མཆོད་ཆུ་ འཕུལ་སྤྱད་ཀྱི་
ཧ་རྗེའུ་ དེ་ཁྱེར་ཏེ་ཁང་ཁ་རུ་འབྱར་ནས་བལྟས། སྐབས་དེར་ཡུལ་མི་ཚོས་མཉམ་དུ་འུར་བའི་མ་ཎིའི་སྒྲ་དབྱངས་དང་། སྒོ་ཁྱི་ངུ་ཟུག་བྱེད་པའི་སྒྲ། རུ་རོགས་ཁྱིམ་མཚེས་ཀྱིས་སྣོད་ལྡེའུ་ཕོར་ཀོ་
བརྡུངས་
པའི་སྒྲ་སོགས་ཀྱིས་འབྲོང་མདའ་གྲོང་ཚོ་ཆུང་ཆུང་དེ་འུར་གྱིས་ཁེངས། སྤུན་ཆུང་ངེད་གཉིས་ཀྱིས་ཀྱང་སྐད་ཅིག་ཉིད་ལའང་གཞན་དུ་ཡེངས་པ་མེད་པར་མིག་ཅེར་རེ་མཚན་མོ་མཁའ་རུ་རྒྱུ་བའི་ཟླ་
] གོ་ལག་ཅེས་པ་ནི་དགོང་མོ་ཉི་མ་ཕེབས་ཚར་རྗེས་ནོར་ལུག་སེམས་ཅན་ཁྱིམ་དུ་རུབ་པ་སོགས་ཁྱིམ་ཕྱི་ནང་གི་ལས་ཀ་ཚགས་སུ་བཙུད་པ་ལ་ཟེར།
| 2 པད་ཁང་ཞེས་པ་ནི་མ་ཎི་རྡོ་ཕུང་དང་ཚ་ཁང་མཉམ་པོར་ཡོད་པ་ལ་ཟེར།
3 མཆོད་ཆུ་ནི་མདུན་ཚར་ནང་དུ་དཀོན་མཆོག་སོགས་ཀྱི་རྟེན་གཙོའི་མདུན་དུ་ཕུལ་ཞིང་མཆོད་པའི་ཆུ།
(4) ཧ་རྗེའུ་ནི་ཧ་ཡང་གིས་བཟོས་པའི་རྗེའུ་སྣོད་ལ་ཟེར།
(5) ཕོར་ཀོ་ཞེས་པ་ནི་ཡུལ་སྐད་དེ་ཕོར་པ་ལ་ཟེར།།



ལག་འཇ
བ་ལྷ་མོ་ལ་བལྟས་ཏེ་ཁ་ནས་མ་ཎི་འདོན་ཞོར་དུ་ཧ་རྗེའུ་དེ་ཤུགས་ཀྱིས་བརྡུངས་ཤིང་བསྡད། དེའི་རིང་ལ་སྒྲ་གཅན་གཟའ་རྒོད་ཀྱིས་མཆེ་གཙིགས་སྡེར་བགྲད་བྱེད་པའི་འཇིགས་ཟིལ་གྱི་རྔམ་བརྗིད་
མ་མཐོང་ཡང་། ཟླ་བ་ལྷ་མོའི་གཟུགས་ཀྱི་ལང་ཚོ་ནི་ཅུང་ཟད་དམར་གོར་རེ་སོང་ཡང་ཆུ་ཚོད་གཉིས་ཡས་མས་མཚམས་སུ་ཟླ་བ་སྔར་ལས་མཛེས་ཤིང་བཀྲག་པར་མཐོང་བས་སྤུན་ཆུང་ངེད་གཉིས་ནི་
ཡུལ་མི་གཞན་དང་མཉམ་དུ་དགའ་སྐྱོ་ཟུང་འབྲེལ་གྱི་ཚོར་སྣང་བརྗོད་དུ་མེད་པའི་ངང་ནས་ཀི་བསྭོ་བསྭོ་ལྷ་རྒྱལ་ལོ་ཞེས་ཀི་འབོད་ཐེངས་མང་བྱས། དེའི་ཚེ་ན་ཨ་ཕས་ཁོ་རེ་གཉིས་མར་ཤོག །ད་ཉོལ།
ཆམ་པ་ཕོག་ཡོང་རེད་ཅེས་གསུངས་དུས་ངས་སྤུན་ཆུང་ལག་གི་ཧ་རྗེའུ་ལ་ལྟ་བ་འཁེལ་སོང་། ཧ་རྗེའུ་ནི་ཚུགས་ཀ་གཟུགས་ཀ་གཅིག་ཀྱང་མེད་པར་གྱུར་སོང་། དེ་ནས་ངེད་སྤུན་གཉིས་རྐང་འཇབ་
ག་འཇབ་ཀྱིས་ཧ་རྫེའུ་དེ་ཤག་ཆུང་དུ་བཞག་ནས་རང་རང་གི་མལ་དུ་ཉལ་ནས་བསྡད།
ཕྱི་ཉིན་མ་ལ་ངེད་གཉིས་མལ་དུ་གཉིད་བཞིན་པའི་སྐབས་སུ་ཨ་ཕས་ངའི་རྣ་ཅོག་ནས་བཟུང་སྟེ། མདང་དགོང་འདྲེ་ཕྲུག་ཁྱོད་གཉིས་ཀྱིས་སྣོད་ལྡེའུ་བརྡུངས་པ་འདི་ལ་གཅིག་ལྟོས་དང་། མཆོད་ཆུ་
དྲངས་སྤྱད་མེད་པར་བཟོས་སོང་ཟེར་ནས་ཁ་རྡུང་དྲག་པོ་གནང་། ཁ་རྡུང་རག་ཅིང་རྣ་ཅོག་འབལ་བ་དེས་ངེད་གཅེན་གཅུང་གཉིས་ལ་ན་ཚ་དང་སེམས་སྡུག་ཅི་ཡང་བཟོས་མ་བྱུང་། ཅིའི་ཕྱིར་ཞེ་ན།
མདང་དགོང་སྒྲ་གཅན་ཁ་ནས་ཟླ་བ་ཐར་ཅིང་། ཟླ་རོས་ཀྱང་ལ་མོ་མ་བརྒྱབ་པས་ཉིན་གོང་དེ་ལ་སེམས་པ་སྤྲོ་ལྷང་ངེར་འདུག་
སྤྱིར་ཨ་
ར་ཨ་ཕའི་འཆར་གཞི་ལྟར་ན། ངེད་སྤུན་གསུམ་ལས་བུ་ཆེ་ཆུང་གང་རུང་ཞིག་གྲྭ་སར་འགྲིམ་ཐུབ་ན་བསམ་བཞིན་ཡོད་མོད། འོན་ཏེ་སྔོན་ལས་འཕྲལ་རྐྱེན་གང་ཡིན་མ་ངེས་ཀྱང་ད་ལྟ་ངེད་བུ་སྤུན་
གསུམ་ཀ་མི་སྐྱ་ཡིན། དུད་ངེད་ཚང་ནས་ངེད་མིང་སྲིང་དྲུག་ལས་གཅིག་ཀྱང་གྲྭ་པ་དང་ཨ་ནེ་” མ་རེད་ཀྱང་། སྤྱིར་གཉེན་ཉེ་རྩ་ལག་གི་ཁྲོད་དུ་སངས་རྒྱས་སྟོན་པའི་ན་བཟའ་མནབ་མཁན་མང་
1 གཟུགས་ཀ་ནི་གཟུགས་དབྱིབས་དང་དོན་གཅིག
2 ཨ་ནེ་ནི་འདི་ནས་བཙུན་མ་ལ་གོ །



པོ་ཡོད། དཔེར་ན། ཕ་ཕྱོགས་ནས་བདག་གི་ཨ་ནེ་བདེ་ཡག་གི་བུ་ཆེ་བ། ཐར་དགོན་གྱི་གྲྭ་པ། བདག་གི་གཅེན་པོ་བསྟན་འཛིན་ཆོས་རྒྱལ་ནི་སྔར་ཇོ་སེ་དགེ་སློང་འཇམ་དབྱངས་རྒྱལ་མཚན་ ཉིད་
ཚེ་གཅིག་སྒྲུབ་པ་མཉམ་པར་བཞུགས་པའི་མཚམས་ཁང་དུ་ཉིས་སྟོང་བདུན་ལོའི་དབྱར་གཞུང་ནས་ད་བར་དུ་མཚམས་སུ་བཞུགས་ཡོད། ངའི་སྲུ་མོ་སྒྲོལ་མ་ལ་ཨ་ཁུ་ཨོ་རྒྱན་ལྷ་སྐྱབས་ཀྱི་བུ་མོ་
ཞིག་ཡོད། དེའི་མིང་ལ་ཚེ་ཕུག་ཟེར། སྲིང་མོ་ཚེ་པུག་ནི་སྒ་ཐུབ་བསྟན་དགོན་པའི་བཙུན་མ་དགོན་དུ་བཙུན་མར་བསྒྲུབས་ནས་སྒྲུབ་པ་ཉམས་ལེན་མཛད་དེ་མཚམས་སུ་བཞུགས་ནས་མི་ལོ་ལྔ་ཙམ་
ཟིན། ཁོང་གཉིས་ནི་མིང་དོན་མཚུངས་པའི་མཚམས་པར་གྱུར། ད་དུང་མ་ཡི་ཉེ་འབྲེལ་ཕྱོགས་ནས་ཀྱང་ཞང་ཀུན་བཟང་རྡོ་རྗེའི་བུ་མོ་ཆེ་བ། སྲིང་མོ་འཆི་མེད་ཚེ་མཚོ་ནི་འདམ་དཀར་བཀྲ་ཤིས་དགེ་
དགོན་དུ་བཙུན་མར་བསྒྲུབས་ནས་ཚེ་གཅིག་ཆོས་སུ་འབུངས་པའི་སྐལ་བཟང་ཐོབ། སྤུན་ཡེ་ཤེས་ཆོས་འཕེལ་གྱིས་ཀྱང་འབྲུག་ར་གད་དགོན་ནས་བསྟན་དགོན་གཉིས་ལ་ཞབས་ཞུ་ལྷད་མེད་སྒྲུབ་ནས་
བཞུགས་བཞིན་པ་ནི་གོང་ནས་ཞུས་པ་ལྟར་ལགས།
འབྲོང་མདའ་གྲོང་པ་ནི་སྤྱིར་རྩེད་རིགས་ལ་དགའ་ཞིང་ཆོས་སྣང་ཆེ་བའི་གྲོང་པ་ཆེ་ཤོས་ཤིག་ཡིན་ཀྱང་ད་ནི་འབྲོང་མདའ་ཡུལ་ཚོ་གྲལ་ནས་གྲོང་པ་ཆུང་ཤོས་ཤིག་ཏུ་གྱུར་ཚར་འདུག དུས་ཀྱི་འཕེལ་
རྒྱས་འགྲོ་སྟངས་དང་ཡུལ་ལ་འཚོ་བའི་གོམས་གཤིས་སོགས་ལ་འགྱུར་བ་ཆེ་བས་དུད་ཕལ་མོ་ཆེ་ནི་རྒྱ་གྲོང་དུ་སྤོས་ཟིན།
འོ་ད་ནི་འབྲོང་མདའི་གྲོང་གི་གནས་ཚུལ་བཤད་མཚམས་བཞག་ནས་ཁྱིམ་ཚང་རང་གི་སྐྱིད་སྡུག་གཏམ་རྒྱུད་དེ་བཤད་ན། སྤྱིར་འཇིག་རྟེན་བཟའ་ཚང་ཟེར་བ་ནི་དངོས་གནས་གྲོགས་ཡོད་ན་གྲི་རྩེས་
ཁ་བགོས་དང་། དགྲ་ཡོད་ན་རལ་གྲི་མཉམ་འཕྱར་ཞིག་ཡོང་དགོས་པ་འདུག་སྟེ། ངའི་དྲིན་ཆེན་ཕ་ལོ་མ་ལོ་གཉིས་ནི་སྐྱིད་ན་རྟ་ཕོ་མཉམ་ཞོན་དང་། སྡུག་ན་ཁུར་པོ་མཉམ་ཁུར་ཐུབ་པའི་ཡ་རབས་ཁྱོ་
8)
(1) ཇོ་སེ་ཞེས་པ་ནི་ལུང་པ་ཞིག་གི་མིང་ཡིན། ལུང་པ་དེར་སྒྲུབ་ཕུག་ཤིན་ཏུ་བྱིན་ཆེན་ཞིག་ཡོད། སྔར་སྒྲུབ་ཕུག་དེ་རུ་ཐར་ལམ་དགོན་པའི་མཚམས་པ། འདའ་ཁར་འཇའ་ལུས་གྲུབ་པའི་གྲུབ་ཐོབ་འཇམ་དབྱངས་རྒྱལ་མཚན་ཞུ་བ་ཞིག་ཡོད།
(2 གོང་ནས་ཨ་ནེ་སྒྲོལ་མའང་འབོད་ཀྱིན་ཡོད། ཨ་མྱེ་ཕུན་ཚོགས་བཀྲ་ཤིས་ཀྱི་བུ་མོ་ཡིན།



ཤུག་གཉིས་ཡིན། འོན་ཏེ་ང་ནི་ངེད་མིང་སྲིང་དྲུག་ལས་ཆེས་པྲ་ཚགས་ཆེ་བས། གཏོར་བརླག་ཆེ་མ་ཆུང་གསུམ་ཞིག་མ་བྱས་ན་རྩ་བ་ནས་འདུག་རྒྱུ་མེད་མཁན་ཞིག་ཡིན། ཨ་ཕས་ཐེངས་མ་གཉིས་
ལ་མ་དྲིན་ཆེན་ལ་ལག་འགུལ་ མྱོང་བ་དེ་གཉིས་ཀའི་རྩ་བ་ང་རང་ལ་ཐུག ཨ་མ་ལ་ཨ་ཕས་བརྒྱབ་རྡུང་ཚར་རྗེས་མོ་རང་ནི་ཁ་རོག་གེར་ངུ་ཤུམ་གནང་བ་ལས་ངུ་འབོད་ཀྱིས་རི་ལུང་བཀང་བ་དང་།
སྡུག་བཤད་ཀྱིས་ཉིན་མཚན་སྦྲེལ་བའི་བུད་མེད་དེ་རིགས་མིན། ཁོང་ཕ་མ་གཉིས་ཀྱི་བར་དུ་འཛིང་རྩོད་ཆེ་རིགས་ཤིག་ཐུག་པ་དེ་ངས་ནམ་ཡང་དྲན་གྱིན་འདུག འདི་ནི་ངའི་དྲན་འཛིན་མེ་ལོང་དུ་
ཡོད་པའི་ཕ་མ་གཉིས་ཀྱི་བར་དུ་བྱུང་བའི་བཟའ་འཛིང་གཅིག་པུ་དེ་ཡིན་པ་འདྲ།
དགོང་མོ་ཞིག་ལ་ངེད་མིང་སྲིང་དྲུག་པོ་སྔར་བཞིན་གོ་གྲལ་སྒྲིག་ “སྟེ་སོ་སོའི་ཕོར་པ་མདུན་དུ་བཞག་ནས་བསྡད་ཡོད། སྲིང་མོ་ཚངས་དབྱངས་དཔལ་མོས་ཧུབ་སྐྱོགས་བཟུང་སྟེ་ཨ་ཕ་ནས་བརྒྱུད་དེ་
ཧུབ་བླུགས་པའི་སྐབས་སུ་ཐབ་ཐོག་ནས་དུད་དྲེག་གིས་ཟིན་པའི་ཇ་དེམ་ཆུང་ཆུང་དེ་ལས་ཆུ་ཚན་ལྷོག་ལྷོག་ཏུ་འཁོལ་བྱུང་། ཨ་མས་དེར་ཇ་ཞིག་བཏབ་ནས་ར་འོ་སྐྱོགས་ཆུང་གང་བརྒྱབ་ཚེ། སྟབས་མ་
ལེགས་པར་སྲིང་མོས་ཁ་ཕར་བསྐོར་བ་དང་ཐུག་ནས་ཨ་མའི་ལག་གི་ཇ་དེམ་ས་ལ་རྫོགས་ནས་ཁྱིམ་གང་པོ་ཆུས་ཁེངས་པར་བྱས། སྤྱིར་བཏང་ཡིན་ན་དེ་ནི་རྒྱུན་ལྡན་གྱི་ལས་ཀ་མ་དོད་པ་ཞིག་ཡིན་མོད།
འོན་ཏེ་བཟའ་འདྲེ་ཞེས་པ་དེ་ནི་དངོས་གནས་གར་འགྲོ་གར་འདུག་མེད་པས་དེ་ནུབ་དེ་རུ་འཁེལ་བས་ཨ་ཕས་ཨ་མ་དང་སྲིང་མོ་གཉིས་ལ་གཤེ་གཤེ་དྲག་པོ་ཞིག་བཏང་བ་མ་ཚད། སྲིང་མོ་ལ་གཅར་
རྡུང་གནང་གྲབས་ཡོད་དུས་ཨ་མས་ཕ་ལ་གཏམ་ལན་དང་ཚིག་ངན་ཞུས་པས་མཐར་དགོང་གྲེལ་ཐར་རེ་གཏོར་ནས་ཨ་ཕ་ཁོང་ཉིད་ཀྱིས། ང་རང་ཁྱིམ་འདིར་སྡོད་རྒྱུ་མིན་ཟེར་ནས་ཁ་སྤོ་ཁ་ནས་ལངས།
ཞེ་སྤོ་གཏིང་ནས་ལངས་ཏེ་ཕྱི་ལ་འགྲོ་གྲབས་བྱས་པས་ངེད་མིང་སྲིང་ཆུང་བ་གསུམ་པོས་ཨ་ཕའི་སྤུས་མོ་ལ་འཐམ་ནས་གོམ་གང་མ་མངགས་པས། མཐར་ཁོང་རང་བྱ་ཐབས་བྲལ་ནས་ཧུབ་ཁ་གང་མ་
T) ལག་འགུལ་ཞེས་པ་ནི་ཡུལ་སྐད་དེ། དོན་དུ་རྒྱུག་རྡུང་བྱེད་པའི་དོན། །
(༧ གོ་གྲལ་སྒྲིག་ཅེས་པ་ནི་ཐབ་ཀའི་གོ་ར་བསྐོར་ཏེ་རིམ་པ་བཞིན་དུ་གྲལ་སྒྲིག་ནས་བསྡད་པའི་དོན།



འཐུང་པར་གཟེར་ཉལ་ གནང་སྟེ། ཉིན་ཞག་གསུམ་བཞི་ཙམ་གྱི་རིང་ལ་ཨ་ཕས་རང་ཉིད་གཅིག་པུར་ཁེར་འགྲོ་ཁེར་འདུག་བྱས་ནས་ངེད་མ་སྨད་ཚོ་ལ་ཁ་ཡ་མ་བྱས། ངེད་མིང་སྲིང་ཆུང་བ་གསུམ་ནི་
ཉིན་མོའི་རྩེད་མོ་སོགས་ལ་གཡེང་ཡང་། དགོང་མོ་ཁྱིམ་དུ་སྔར་གྱི་འུར་ཟིང་ཆ་དང་གཏམ་དགོད་སྒྲ་མེད་པས་ཁྱིམ་གྱི་མཁའ་དབུགས་ཀྱང་དགུན་གཞུང་གི་འཁྱག་རོམ་ཇི་བཞིན་ས་སྐྲན་དུ་གྱུར་སོང་
བའི་སྣང་བ་འདུག ཨ་མ་ནི་སྐབས་དེར་ཕྲུ་གུ་ཚོ་ལ་གོས་ལྷམ་བསྐོན་རོགས་དང་། ཁ་ཅ་སྦྱར་རོགས་བྱེད་པ་ལས་དུས་ཚོད་ཕལ་ཆེར་ཤོས་ནི་རང་ཉིད་གཅིག་པུ་ངུ་ཤུམ་ཁོ་ན་གནང་ནས་བཞུགས། ཀྱེ་
མ་ཀྱི་ཧུད། སྔར་ཡིན་ན་ཨ་ཕའི་བརྟན་བརླིང་དང་། ཨ་མའི་གཟབ་ནན། སྲིང་མོའི་དོད་པ་ དག་དེ་རིང་གར་སོང་ཆ་མེད་གྱུར་ཏེ་ཅིའི་ཕྱིར་འདི་འདྲ་བཟའ་འཛིང་ཞིག་གི་གདོང་ལ་ཐུག་སོང་། ཕལ་
ཆེར་བཟའ་འདྲེ་ཞིག་གི་གནོད་པ་ཡང་མིན་ནམ་བསམ་ནས་ང་ནི་མཚན་གུང་བར་དུ་འཇིགས་སྣང་དང་སེམས་ཁྲལ་གྱིས་གཉིད་མ་ཁུགས། སླར་སྨྲས་པ། ལེགས་ཉེས་བརྟག་པའི་བློ་གྲོས་མིག་ལོང་ན། །
ཕ་མེས་ལོ་རྒྱུས་མི་ཆུང་ཁ་རུ་གཡེང་། །མི་དང་སྤྲེའུའི་ཤེས་རབ་མཆོག་དམན་ཀྱང་། །ལེགས་ཉེས་བདེན་རྫུན་བརྟག་ནས་བྱུང་མིན་ནམ། །
[0
(D གཟེར་ཉལ་ནི་ཁོང་ཁྲོ་དང་ཞེ་སྡང་གི་ངང་ནས་མལ་དུ་ཉལ་བའི་དོན།
(2) ཁ་ཅ་སྦྱར་རོགས་ཞེས་པ་ནི་ལོ་ཆུང་བའི་ཕྲུ་གུ་དང་། ནད་ཀྱིས་མནར་བའི་ནད་པ་སོགས་རང་སྟོབས་རང་སྤེལ་མི་ཐུབ་པའི་སྐྱེ་བོ་ལ་ཟས་ཆུ་ཟ་མ་སྦྱིན་རོགས་བྱེད་པའི་དོན།
(3) དོད་པ་ཟེར་བ་ནི་ལས་ཀ་སོགས་ལས་པའི་སྐབས་ཀྱི་སྤུས་གཙང་བ་དང་། གྲ་དག་པ། ལྷུ་འགྲིག་པ་སོགས་གང་ལ་གང་འཚམ་ཏག་ཏག་འགྲིག་པ་ཡོང་བའི་ལས་ཀ་བྱེད་སྟངས་ལ་ཟེར།



༢༠
ཚེའི་རུམ་དུ་འཇུས་ དེ་
སང་ནས ང ས་ ད་
འཕེལ་ནི་དང་ ངོས ད ན་ ་ ལྟ་ཏུ་གཞོན་ ཁ་ཡོད་པར་གྲགས་
བག་ནི་མས་བུམ་པ་འབྲི་སྲུང་དགོས་སྐད། ནངས་རྔ་ལངས དང༌ ཚུབ་
ལང་ ས་ ན ཀོངོབ་ལྟུ མ་ དགོས་ དོ་གཞུང་འབང
མ་)ན་མོ་ཆེ་ཆད་པར་ཆེན་པོ་ལ་ཚུ་མ་ཞི ན པ ་ཁོམ་ ་ ། ཙེམ་པ་ རིག་པོ་
ཤཚེ་ཡོ ད ནི པ་
)ཀ ན ་ ཆོ་ བདའཆ༨༩ནས ངཧོར་རྒྱུན་ཡོད་ཅེས་མ དམས་ ཕྱོགས་ དོ ད དུ ངས་དཔེར། ང
དེའི་ཚེས་པ་མ་ ༥ ཡིས་ཐོས་དཀ ངེ་མོ་མ་བལ་ཧོ ལ ་ག ་ རྒྱ ས ་དུ་ལོག ཆོ་ག་ ་མ་ རུས་རྣལ
རུང་ནས་སྒྱུ རབལྟས་ར་དང། ཚི་ལེགནཙན་པོ་ཁོ་ར ང་ནི་ ཉིད་མ་ཚད་སྦྱང་བོ་(་དཀ ༨༩༦ ལ་དང་
འབློ་དགུམ (མེར་བགྲོ་ Cཕག་ངོ ལ ད ཀར ཉལ ཤ ༢༦ཕྲད་མོད།
རེཀས་ནས་ཁྱོད་ཚོང་མ་ཀ་སོང་
༣ ནུས་རྩིག་་་ཤ། རྩེ ན་(ཡིད་སྨོན་དུ ཆོ་པར་ པོ་བྱེད་ པར་ བ་ ནས་
འགྲོ་དེའི་ན་ཚུཔར་ཚོསྙདང་
སོགས་པའི་དུས་ལྟ་བུ་ (རྣམ་དབྱས་ཡོད་པ་



ལེའུ་དྲུག་པ།
ཆུང་ཆུང་བྱིས་པའི་དུས་ཀྱི་འཚོ་བ་དེ། །
ཚེ་འདིར་བརྗེད་པ་མེད་པའི་དྲན་གླུ་ཡིན། །
བྱང་ཆུབ་སེམས་དཔའ་ཡང་ཆོས་བཞི་དང་ལྡན་ན་ཐབས་ལ་ཤིན་ཏུ་མཁས་པར་འགྱུར་རོ། །བཞི་གང་ཞེ་ན། སེམས་ཅན་གྱི་
ཡིད་དང་མཐུན་པར་
ར་བྱེད་པ་དང་། གཞན་གྱི་བསོད་ནམས་དང་ཡོན་ཏན་ལ་རྗེས་སུ་ཡི་རང་བའི་སེམས་སྐྱེད་པ་དང་། སྡིག་
ཡོད་ན་འགྱོད་ཚངས་བྱེད་པ་དང་། དེ་བཞིན་གཤེགས་པ་ཐམས་ཅད་ལ་ཆོས་ཀྱི་འཁོར་ལོ་བསྐོར་བར་གསོལ་བ་འདེབས་པ་
དང་བཞིའོ། ། ཞེས་ཐར་མདོ་ལས་དྲངས།



གངས་རི་དཀར་པོའི་འདབས་ཀྱི་ཕལ་པའི་ཁྱིམ་ཚང་ཞིག་གི་དགའ་སྐྱོ་གཉིས་ལྡན་གྱི་གཏམ་རྒྱུད་འདི་རུའང་འཇིག་རྟེན་སྲིད་པའི་ལས་ཀྱི་སྟོན་མོ་སྣ་ཚོགས་ཤིག་མཐོང་ཆོས་སུ་གྲུབ་སྟེ། འཇིག་རྟེན་
གནམ་འོག་གི་ཕོ་མོ་བར་གྱི་བརྩེ་དུང་དང་། བྱིས་དུས་ཀྱི་གཏམ་རྒྱུད་ཡ་མཚར་བ་དེ་དག་ནི་བརྗོད་ན་མི་ཚར་ཞིང་། གཞིགས་ན་དུས་ཀྱི་གོམ་འགྲོས་ཚོར་ཐུབ་པའི་བརྗོད་བྱ་ཡ་མཚན་པ་ཞིག་རེད། ངས་
ངེད་མིང་སྲིང་དྲུག་གི་བྱིས་དུས་གཏམ་རྒྱུད་དེ་ཡང་ཚུལ་དེ་ལས་མ་འདས་སོ། །
སྤྱིར་འབྲོང་མདའ་ལྟ་བུའི་ཞིང་འབྲོག་གཉིས་ལྡན་གྱི་ཡུལ་ཀ་ལ་ཕུ་ན་འབྲོག་ས་ཡོད་པ་དང་། མདའ་ན་ཞིང་ས་ཡོད་པས་ངེད་ཚང་ལ་སྒོ་ཟོག་སེམས་ཅན་མཛུབ་མོར་རྩི་ཆོག་པ་ཞིག་ཡོད་པ་དེ་ནི་ཞང་
རྒན་ཀུན་བཟང་རྡོ་རྗེས་གཞན་ལ་བྱེས་གཡོག་རྒྱུག་ནས་གླུ་རུ་བླངས་པའི་སྒོ་ཟོག་གསུམ་བཞིའི་འཕེལ་རྒབ་རེད་ཟེར། དེ་རྗེས་དུད་སྒོ་ཁག་ཐེག་” ཅེས་པའི་སྲིད་ཇུས་ཤིག་སླེབས་པས་སོ་སོའི་སྒོ་ཟོག་
སེམས་ཅན་ཁ་རུ་མི་དམངས་སྤྱི་ཁང་གི་རྟ་ཟོག་སེམས་ཅན་བཅུ་གྲངས་ཤིག་བགོ་སྐལ་དུ་ཐོབ་པས། མཐར་ངེད་ཚང་ལ་ར་ལྔ་བཅུ་ལྷག་དང་། ནོར་གནག་ཉི་ཤུའི་ཁ་འདུས་མིན་ཞིག་ཡོད་པར་གྱུར། དེའི་
དྲིན་གྱིས་ངེད་ཚང་ལ་ནངས་དགོང་གཉིས་ལ་ར་མའི་ཇ་འོ་ཡོད་ཅིང་། དགུན་དུས་དགུན་བཤས་ཀྱང་རེ་གཉིས་ཙམ་བཤའ་རྒྱུ་ཡོད།
ངའི་མ་རྒན་དྲིན་ཆེན་ནི་ཁྱིམ་མཚེས་རུ་རོགས་ལ་རོགས་ཅི་ནུས་རྒྱག་པར་དགའ། ཨ་ཕ་ནི་མི་ཚོས་བཤད་པ་ལྟར་ན་ཨ་མ་དང་མི་འདྲ་བར་ཅུང་ཟད་སེར་སྣ་ཆེ་བར་བཤད། ཨ་སྲུ་བཀྲ་ཤིས་དར་མཚོའི་
བུ་མོ་ཆེ་བ་སྒྲོན་མ་ཚེ་མཚོ་ནི་ཡུལ་ཤུལ་ཁུལ་རིམས་འགོག་ས་ཚིགས་ཀྱི་སྨན་པ་ཡིན་སྟབས། སྤྱིར་བཏང་གི་ཆམ་སྨན་དང༌། མགོ་སྨན། སོ་སྨན་སོགས་ཁྱིམ་ལ་སྲིང་མོ་དེའི་དྲིན་གྱིས་འབེལ་མོ་ཡོད་
པས། འབྲོང་མདའ་གྲོང་གི་འབྱོར་འཁོས་ཅུང་ཟད་ཞན་པའི་དུད་ཚང་དང་། མོ་དུད་བཅས་ཀྱིས་དུས་རྒྱུན་དུ་སྨན་དེ་དག་ཨ་མ་ལ་སློང་གིན་ཡོད། དོན་དེར་ཨ་མ་དྲིན་མོ་ཆེ་དེས་གནམ་འོག་མི་ལ་
D དུད་སྒོ་ཁག་ཐེག་ཅེས་པ་ནི་སྔར་གྱི་མི་དམངས་སྤྱི་ཁང་ནས་སྒོ་ཟོག་སེམས་ཅན་དང་། ཞིང་ས་སོགས་ཡོད་ཚད་དུད་ཚང་སོ་སོའི་བཟའ་མི་གྲངས་ཀ་ལྟར་དུ་བགོས་ནས་སོ་སོའི་ཐོན་སྐྱེད་ལ་ཁག་ཐེག་བྱེད་པའི་ཐོན་སྐྱེད་ལམ་ལུགས་ཤིག



ལ་ཟས་
96
གསེར་ཟོ་གནམ་བཏགས་ཡོང་གི་མ་རེད། རང་དགའ་དུས་སྤྲོ་དུས་ཉམ་ཆུང་འཁོས་ཞན་ཚོ་ལ་ཕན་རེ་ཐོགས་ན་བཏོགས་དང་ཆོས་ཟེར་བའང་དེ་རེད་ཅེས་རྟག་པར་ངེད་ཚོ་ཕྲུ་གུ་དག་ལ་གསུངས་པ་མ་
ཚད། ལྷག་ཏུ་ས་ཆ་གཞན་པ་ནས་འབྲོང་མདའི་ཕྱོགས་སུ་ཡོང་བའི་སློང་མོ་བ་དག་ལ་ཨ་མས་སློང་མོ་བ་སྒོ་ནས་ཡུན་རིང་སྒུག་ཏུ་མ་བཅུག མགྱོགས་པོར་སོང་ནས་བཟའ་འབྲུ་མང་ཉུང་དང་།
ཆེ་ཆུང་ཅི་སྟེར་རྒྱུ་ཡོད་ནའང་མགྱོགས་པོར་བྱིན་དང་གསུངས་པ་སོགས་ཀྱི་བསླབ་བྱ་གནང་གིན་ཡོད། ད་ལྟ་ངས་ཕྱིར་འདེང་ཞིག་བརྒྱབ་ན་དེ་ནི་མ་དྲིན་ཅན་ཁོང་ཚོ་སྔར་དབུས་སུ་འགྲོ་དུས་གཞན་
གྱི་ལག་ནས་ཟས་གོས་སློང་བའི་དཀའ་སྡུག་ཚོར་བས། འཚོ་ཐབས་ཞན་པ་དག་གི་སྡུག་བསྔལ་ལ་ལྷག་ཏུ་སེམས་བརྩེ་བ་ཡིན་པ་རེད་བསམ་གྱིན་འདུག གང་ལྟར་ཡིན་ཀྱང་འབྲོང་མདའ་གྲོང་གི་མོ་
དུད་ཁག་དང་། སྒྲོན་མཚོ། ཨ་དགའ། སྒྲོན་མ་ལྷ་མོ་སོགས་ཀྱིས་ངའི་ཨ་མ་དྲིན་མོ་ཆེ་ལ་མཁའ་འགྲོ་མ་དེ་ཞེས་རྟག་པར་གུས་བརྩི་ཡག་པོ་ཡོད།
སྤྱིར་དུས་དང་སྲིད་ཇུས་ཀྱི་དབང་གིས་ཚོང་ལས་ནི་སྐབས་དེར་དར་སྲོལ་ཀྱང་ཆེར་མེད་པས། ཨ་ཕས་ནི་ཚོང་ལས་དང་། རྡུང་མགར། ཤིང་གཞོག འདག་བཅའ། འཚེམ་དྲུབ་སོགས་ལག་ཤེས་རིགས་
ཀྱིས་ཁྱིམ་བཟའ་ཚང་གང་པོ་ཁ་སོས་པ་ཞིག་མིན་ཀྱང་། ལོ་རེའི་དབྱར་དུས་སུ་སྐྱེ་མདོ་རུ་གྱོ་ཕག་རྡེབ་པ་སོགས་ཀྱི་གླ་ཟ་རུ་འགྲོ་དུས། ཁྱིམ་ལ་ཡོང་དུས་ཕྲུ་གུ་ཚོ་ལ་སྟོད་ཐུང་དང་། རྐང་གོས། དཔེ་
ཁུག་སོགས་ཤིན་ཏུ་མཛེས་མོ་རྐྱང་རྐྱང་བཟོས་ནས་ལག་འབབ་ ཏུ་ཁྱེར་ཡོང་བ་དང་། ཁྱིམ་གྱི་ཇ་དེམ་དང་ཧ་རྗེའུ་སོགས་སྣོད་ཆས་དག་ཞབས་རྡོལ་བའི་ཚེ་ན་མི་གཞན་ལ་རེ་མི་དགོས་པར་རང་
ལག་གཉིས་ལ་བརྟེན་ནས་ལྷན་པ་ཕོག་པ་དང་། སྔས་འགྲམ་གྱི་གོས་སྒམ་དང་། མདུན་ལྕོག་སོགས་ཤིང་གཞོག་ཀྱང་གང་ལ་གང་འཚམ་རེ་ཆ་འགྲིག་ལྷུ་འགྲིག་ཏུ་ཁྲིགས་སེ་བསྒྲིགས་ཡོང་།
སྔར་ངའི་ཕ་རྒན་གྱིས་ལོ་སར་སོགས་དུས་ཆེན་ལ་ཐུག་དུས་ཆང་རག་ཉུང་ཙམ་བཞེས་ཀྱིན་ཡོད་ཟེར་ཡང་ངས་དྲན་སོས་ཀྱི་མི་འདུག ཁོང་རང་གི་དགའ་ཕྱོགས་གཅིག་པུ་དེ་ནི་གེ་སར་རྒྱལ་པོའི་སྒྲུང་
ཡིག་ཀློག་རྒྱུ་དེ་རེད། ཕ་རྒན་དྲིན་ཆེན་ཉིད་ཀྱིས་སྐྱེ་རྒུ་མདོ་རུ་ཨ་ཕ་དར་གྲགས་ཚང་ལ་བཟའ་རྩམ་སོགས་སྐྱེལ་ཞོར་དུ་འཚོ་བའི་མཁོ་ཆས་ཙག་ཙིག་དག་ཉོ་ཆ་རྒྱག་ཏུ་འགྲོ་སྐབས། དངུལ་ལོ་ཉུང་
{ རྐང་གོས་ནི་རྐང་པ་ལ་གྱོན་རྒྱུའི་གོས་ཏེ་དོར་མ་ཡིན།
༧ ཁྱིམ་མི་དང་ངོ་ཤེས་དགའ་ས་ས་ཆ་གཞན་དུ་སོང་རྗེས་ཕྱིར་རང་ཡུལ་ལ་ལོག་ཚེ་ཡུལ་མི་ཁྱིམ་མི་ལ་སྐྱེས་སུ་ཁྱེར་བའི་དངོས་པོ་ཆུང་ཆུང་གི་མིང༌། འདི་ལ་འབབ་དང་ལག་འབབ་ཅེས་ཀྱང་ཟེར།



ཤས་རེ་ཡོད་དུས་ཞིན་ཧྭ་དཔེ་ཁང་ནས་ལྷ་གླིང་གབ་རྩེ་དགུ་སྐོར་དང་། འཁྲུངས་གླིང་མེ་ཏོག་ར་བ། རྟ་རྒྱུག་ནོར་བུ་ཆ་བདུན། བདུད་འདུལ། ཧོར་གླིང་གཡུལ་འགྱེད་ཀྱི་སྟོད་ཆ་དང་སྨད་ཆ། འཇང་གླིང་
གཡུལ་འགྱེད། མོན་གླིང་གཡུལ་འགྱེད། སྟག་གཟིག་ནོར་འགྱེད། སུམ་པ་མཛོ་རྫོང་། བྱེ་རུ་བྱུར་རྫོང་། ཁ་ཆེ་གཡུ་རྫོང༌། གྲུ་གུ་གོ་རྫོང་། དམྱལ་གླིང་རྫོགས་པ་ཆེན་མོ་སོགས་གེ་སར་རྒྱལ་པོའི་སྒྲུང་ཡིག་
ལག་ཏུ་ཅི་ལོན་ཞིག་བླུ་སྲིད། ཕར་འབྲོང་མདའི་ཡུལ་ལ་ལོག་སྐབས་ནངས་མོའི་སྐྱ་མདའ་མ་གཏོང་གོང་ནས་མལ་ལས་བཞེངས་ཏེ་ཨ་སྲུ་བཀྲ་ཤིས་དར་མཚོ་ཡིས་བསྐོལ་བའི་ནངས་ཇ་གསོལ་རྗེས་རྟ་
ཁལ་དག་ལ་དོ་པོ་བཀལ་ཏེ་ལམ་དུ་ཕེབས་ཚེ་རྟ་རྒན་སེར་ཀོ་དང་། ཁལ་རྒན་གྲྭ་ཧོ་དང་གྲྭ་ཕྲུག་སོགས་ལ་བཀལ་བའི་འགེལ་ལྗིད་པོ་ཡོད་ན། ཨ་ཕ་རང་ཞབས་ཐང་དུ་ཕེབས་རྐྱང་གིས་གེ་སར་སྒྲུང་རིང་
དེ་འགྲོ་ཞོར་དང་ཀློག་ཞོར། སྐུ་མལ་བསོ་ཞོར་དང་ལམ་རྒྱགས་གསོལ་ཞོར་དུ་ཡུལ་འབྲོང་མདའ་རུ་སླེབས་དུས། ཕལ་ཆེར་གླིང་སྒྲུང་རིང་པོ་འདྲ་མིན་ན་ཁོང་གིས་ཆ་ཚང་ཀློག་ཟིན།
འབྲོང་མདའ་གྲོང་པའི་བཟའ་རྩམ་ནི་ཆུ་འཐག་བརྒྱབ་ནས་བྱུང་བ་ཤ་སྟག་རེད། ཆུ་འཐག་ནི་ཁྱིམ་མཚེས་གྲོང་པ་ཐག་མདའ་རུ་སོང་ནས་ཐག་ཆུ་ཞེས་པ་དབྱར་དགུན་གཉིས་ཀར་འཐུང་ཆུ་བཟང་པོ་
ཞིག་ཡོད་པ་དེར་ཆུ་འཐག་ཁང་པ་བཅས་ཡོད་པས་དེར་སོང་ནས་བཟའ་རྩམ་འཐག་དགོས། དུད་ཚང་ཁག་ནི་མགོ་རེས་བསྐོར་ནས་རང་རང་ཁྱིམ་ཚང་གི་བཟའ་རྩམ་འཐག་བཞིན་ཡོད་པས། མཚན་མོ་
ཆུ་འཐག་ཁང་དུ་མ་འདུག་ན་སྐབས་རེ་མཆིག་འཕར་ནས་རྩམ་པ་ཡག་པོ་འཐག་ཐུབ་ཀྱིན་མེད། གལ་སྲིད་མོ་དུད་འདྲ་ཡིན་ན་མ་གཏོགས་འབྲོང་མདའ་གྲོང་པའི་སྐྱེས་པ་ཕལ་མོ་ཆེ། སོ་སོའི་ཁྱིམ་གྱི་
རྩམ་འཐག་ལ་རེས་འཁོར་བའི་སྐབས་སུ་ཆུ་འཐག་ཁང་དུ་སྡོད་སྲིད། ངེད་ཚང་ཁྱིམ་ལ་རེས་འཁོར་བའི་སྐབས་སུ་ཨ་ཕས་ཁྱིམ་ནས་དགོང་ཆུ་ གསོལ་རྗེས་དཀའ་སྣང་འཚེར་སྣང་ཅི་ཡང་མེད་པར་ཆུ་
འཐག་ཁང་དུ་ཕེབས། སྐབས་རེ་ངས་ཨ་ཕ་ཁོང་རང་ཆུ་འཐག་ཁང་དུ་ཕེབས་དགའ་ཕེབས་སྐྱིད་ཡོད་པར་སྙམ། རྒྱུ་མཚན་ནི་ཉིན་མོ་འཁོར་བའི་འདུག་ཆུས་ལ་གཡེང་ནས་སྒྲུང་ཡིག་གཟིགས་པའི་དུས་
ཚོད་ཁོམ་ལོང་མེད་པས་མཚན་མོ་ས་སྣུམ་ཅུང་ཟད་འགྲོ་གྲོན་གཏོང་དགོས་ཀྱང་། སྣུམ་སྒྲོན་འོག་ནས་གེ་སར་སྒྲུང་ཡིག་ཀློག་པར་དགྱེས།
@ ཉོ་ཆ་རྒྱག་ཅེས་པ་ནི་འཚོ་བའི་མཁོ་ཆས་ཉོ་སྒྲུབ་བྱེད་པའི་དོན།།
༧ དགོང་ཆུ་ནི་དགོང་ཟས་ལ་གོ།



སྤྱིར་བཏང་གི་ཆ་ནས་བཤད་ན་གོང་ནས་ཞུས་པ་བཞིན་དུ་ཨ་ཕ་ནི་ཤོ་བག་རྩེ་བ་དང་། ཆང་རག་ཐ་མག གླུ་ལེན་གར་རྩེད་སོགས་ལ་དེ་འདྲ་ཐུགས་དགྱེས་པོ་མིན་ཡང་འཕྲེད་གླིང་འབུད་པར་མཁས་
པོ་ཡོད། ད་དུང་འདི་ནས་མ་ཞུས་ཐབས་མེད་ཅིག་ནི་ཨ་ཕ་ཁོང་ཉིད་གློག་བརྙན་གཟིགས་པར་ཐུགས་མོས་ཆེ་ཙམ་འདུག་སྟེ། སྐབས་རེ་སྐོར་རེ་མ་དྲིན་མོ་ཆེ་ཡིས་ངའི་སྤུན་ཆུང་ཚེ་རིང་བསམ་འགྲུབ་
དང་། སྲིང་ཆུང་མ་ཕུར་བུ་མཚོ་མོ་གཉིས་སྔོན་རྒྱབ་བྱས་ནས་རུམ་ཚར་དུས་ཁོང་གིས་ཨ་མ་ལ་ཉལ་གོས་ཡག་པོ་འགེབ་བསུམ་མཛད་དེ་གྲོང་གི་སྐྱེས་པ་གཞན་དག་དང་འགྲོགས་ནས་གྲོང་ཚོ་ནང་གི་
གློག་བརྙན་གཟིགས་པ་ལའང་ཕེབས། དུས་ད་ལྟའང་སྤུན་ཟླ་རྒྱ་རིགས་ཀྱི་སྒྲུང་རིང་ཆེན་མོ་བཞིའི་ཡ་གྱལ་ཐང་ཟིན་བླ་མ་འཕགས་ཡུལ་སྐྱོད་པའི་སྒྲུང་ངམ་སྤྲེལ་རྒྱལ་གྱི་གཏམ་རྒྱུད་བརྙན་འཕྲིན་དུ་
ཕབ་པ་དེ། རང་གི་ཚ་བོ་ཡེ་ཤེས་རབ་འཕེལ་དང་ཚ་མོ་ཚེ་ལྷ་སྒྲོལ་མ་སོགས་དང་མཉམ་དུ་ཐེངས་མ་བཞི་ལྔ་བྱས་ནས་ཐུགས་མཉེས་པོས་གཟིགས་ཀྱིན་འདུག
ཆུང་དུས་ངེད་བུ་ཆུང་ཚོའི་མགོ་སྐྲ་བཞར་བའི་སྐབས་སུ་ཨ་ཕས་ཁེ་གྲི་ཡིས་སྐྲ་ཧྲུག་” པས་ན། མགོ་རིལ་རིལ་དེ་གཙང་དག་གྲ་མཉམ་པོ་ཞིག་ཡོང་དཀའ་བས། ཡུལ་མི་ཚོས་ངེད་ཅག་གི་མགོ་ལ་རེག་
རེག་ཐུག་ཐུག་གིས་ཁྱོད་ཚོས་ཨ་ཕས་ཁྱོད་ལ་ར་ལམ་དང་རེའུ་ལམ་ གཏོད་འདུག་ཅེས་རྩེད་མཚར་དང་བཅས་ཞེ་བརྐུ་བསྐུ་ བའི་སྐབས་སུ། ངེད་ཚོ་ཁྱིམ་ལ་སླེབས་རྗེས་ཨ་ཕ་དྲིན་ཆེན་ཁོང་ལ་མགོ་
སྐྲ་ཧྲུག་པའི་ཐད་ནས་མི་འདོད་པའི་འཁང་ར་དང་སྡུག་སྐད་བརྒྱབ་པ་ཡིན། དེ་དུས་ཨ་ཕས་རང་གི་འགྲམ་པ་གཡས་པའི་འགྲམ་སྤུ་དེ་སྐྲ་གྲིའི་ “ སོ་ལ་རྣོ་དབལ་ཡོད་མེད་ཚོད་ལྟ་བྱེད་སྤྱད་དུ་བྱས་པས།
ད་ལྟ་ཁོང་གི་འགྲམ་སྤུ་གཡས་མ་དེ་གཡོན་ལས་རྫོང་མཐུག་ཅིང་རིང་བར་མཐོང་། དེང་སང་ཨ་ཕ་དྲིན་ཆེན་དགུང་ལོ་བགྲེས་པོར་ཆགས་ནས་ཉིན་ལྟར་ཁ་ཏོན་དགེ་སྦྱོར་ལ་འབུངས་པའི་སྐབས་སུ། ཟླ་
བ་རེ་གཉིས་མཚམས་སུ་ངེད་སྤུན་གསུམ་ལས་སུ་ཁོམ་གང་ཁོམ་གྱིས་ཁོང་གི་ཞལ་སྤུ་དང་དབུ་སྐྲ་ཁེ་གྲི་ཡིས་བཞར་རོགས་བྱེད་པ་ཡིན། དབུ་སྐྲ་བཞར་བ་དེ་ཡང་ར་ལམ་རེའུ་ལམ་ཡིན་པ་ནི་སྨྲོས་ཅི་
(L) འཕྲེད་གླིང་ནི་འཕྲེད་དུ་འབུད་ཆོག་པའི་གླིང་བུ།
(2) ཧྲུག་ཅེས་པ་ནི་མགོ་སྐྲ་དང་ཁ་སྤུ་སོགས་བཞར་བའི་དོན་གཅིག
( ར་ལམ་རེའུ་ལམ་ཞེས་པ་ནི་ར་སོང་ཤུལ་ལམ་ཆེ་ཙམ་དང་རེའུ་སོང་ཤུལ་ལམ་ཆུང་ཙམ་སྟེ་འདི་ནས་མགོ་སྐྲ་བཞར་སྟངས་གྲལ་མཉམ་པོ་དང་། གྲུ་དོད་པོ་ཞིག་མ་ཡིན་པའི་དོན།
(4) ཞེ་བརྐུ་བསྐུ་ནི་ཁམས་སྐྱེ་མདོའི་ཁ་སྐད་དེ་མངོན་གསལ་མ་ཡིན་པར་ཞེ་གཏིང་ནས་གཞན་ལ་ངན་པའི་ལྐོག་གནོད་སྐྱེལ་བའི་དོན།



དགོས།
ངས་ད་ལྟ་ག་དུས་ལོ་དང་དུས་ནམ་ཞིག་ཡིན་པ་གསལ་པོ་ཞིག་དྲན་གྱིན་མི་འདུག་ཀྱང་། ཚོད་ཙམ་ཞུས་ན་དུས་རབས་ཉི་ཤུ་པའི་ལོ་རབས་དགུ་བཅུའི་སྨད་ཙམ་རེད། ལོ་དེའི་དབྱར་གཞུང་གི་དགོང་
གནང་དུས་སུ་ཨ་ཕ་ངེད་གཉིས་གཅེན་པོའི་ཕྱུགས་རའམ་དབྱར་མཚེར་ནང་དུ་བདུན་ཕྲག་ཅིག་ལ་སྤྲོ་གསེང་དུ་སོང་། ཉིན་ཞིག་ལ། ཉི་མ་ཤིན་ཏུ་དྲོ་བས་ཨ་ཕ་ངེད་ཚོས་སྦྲ་སྒོའི་གཡས་སུ་གདན་ཁ་
གང་བཏིང་ནས་ངས་ཨ་ཕའི་དབུ་སྐྲ་དང་ཞལ་སྤུ་ཧྲུག་པ་ཡིན། དབུ་སྐྲ་ཧྲུག་རྗེས་ངས་ཨ་ཕའི་ར་ལམ་རེའུ་ལམ་དོད་པའི་དབུ་རིལ་ལ་རེག་རེག་ཞུས་ནས་ངེད་ཅག་སྤུན་མཆེད་དག་ཆུང་བའི་དུས་སུ་
ཁྱེད་ཉིད་ཀྱིས་མགོ་སྐྲ་ཡག་པོ་མ་ཧྲུག་པས་ད་ལྟ་ལན་སྤྲོད་པ་ཡིན་ཞེས་ཨ་ཕ་ལ་རྩེད་མོ་ཞུས་པས་ན། ཨ་ཕས་རང་གི་དབུ་ལ་རེག་རེག་མཛད་ནས་བཞད་རྐྱང་གིས་མགོ་སྐྲ་བཞར་རྗེས་ང་རྒན་པོ་ལ་
འཁོར་བའི་བྱ་གཞག་ཡོད་ཚད་བཞག་ཐུབ་པའི་ཚོར་བ་ཞིག་བྱུང་། འཁོར་བ་སྡུག་བསྔལ་གྱི་རྒྱ་མཚོ་ནས་ཐར་ཞིང་། ལས་ཉོན་བག་ཆགས་ཐམས་ཅད་ལས་གྲོལ་བའི་དན་རྟགས་སུ་མཉམ་མེད་སྟོན་
པ་རིན་པོ་ཆེ་ཉིད་ཀྱིས་དབུ་སྐྲ་བསིལ་བ་ལ་རྒྱུ་མཚན་ལོས་ཡོད་དེ། བླ་མ་མཁྱེན་ཞེས་ལག་གཉིས་ཐལ་མོ་བྲང་དུ་སྦྱར། ཨ་ཕའི་དབུ་སྐྲ་བཞར་ཐེངས་རེ་ལ་ང་རང་རྟག་པར་ཕ་ཡུལ་འབྲོང་མདའ་ཕྱོགས་
ནས་ཆུང་དུས་ཀྱི་ཁྱིམ་ཚང་གི་འཚོ་བའི་རི་མོ་དག་ཡིད་ཀྱི་མེ་ལོང་ངོས་སུ་ཤར་ཏེ་མགྲིན་པ་མཆི་མས་བརྣངས་ཤིང་ཨ་ཕའི་དབུ་སྐྲ་དཀར་རྐྱང་དེ་དག་ལའང་ཤིན་ཏུ་བརྩེ་བ་ཆེན་པོ་ཞིག་ཆགས་ཡོང་
གིན་འདུག
ཡུལ་ལུང་ཚང་མ་ལ་རང་རང་སོ་སོའི་ཐུན་མོང་མ་ཡིན་པའི་འཚོ་བའི་གོམས་གཤིས་ཤིག་དང་དུས་ཆེན་སྟོན་མོ་ཡོད་པ་ལྟར་དུ། མི་རིགས་སོ་སོ་ལའང་ལོ་རྒྱུས་ངེས་ཅན་ཞིག་དང་རིག་གནས་སྣ་མང་
ཕུན་ཚོགས། དུས་ཆེན་སྟོན་མོ་གྲ་རྒྱས་ཤིག་ཡོད་ངེས་པ་རེད། ཀུན་གྱིས་མཁྱེན་གསལ་ལྟར་དུ་ལུང་པ་འདིའི་ལོ་སར་ནི་ལོ་གཅིག་གི་དུས་ཆེན་ཡོད་ཚད་ལས་གཟབ་རྒྱས་ཆེ་ཤོས་དེ་རེད། ལོ་སར་སྔོན་
j)
(1) སྐྲ་གྲི་ཞེས་པ་ནི་སྐྲ་བཞར་སྤྱད་ཀྱི་ཁེ་གྲི་སོགས་ལ་ཟེར།



གྱི་གྲ་སྒྲིག་ལ་རྡོ་དར་དཔར་རྒྱག་དང་། ཕྱེ་མར་བཅའ་བ། གྲོ་གཅུས་སྲེག་པ། ཐུད་བསྣོ་བ། ཤིང་ཐོག་དང་ཁ་མངར་རིགས་ཉོ་བ་སོགས་ཚགས་སུ་ཚུད་པ་བཟོས་རྗེས། ཚེས་བཅུ་དགུ་ལ་ཇ་ཁང་དང་མཆོད་
ཁང་སོགས་ཀྱི་དུ་རྒན་ཕབ་ པ་དང་སྒོ་ར་ཕྱི་ནང་གཙང་མ་བྱས་ནས་རྒྱ་ལམ་སུམ་མདོར་ཁྱིམ་ཐལ་དང་དུ་རྒན་ཕབ་པའི་དུ་ཐལ་གྱིས་ཚོམ་བུ་དགུ་ཙམ་བླུགས་ཏེ་ཁྱིམ་གྱི་མི་ཕྱུགས་ལ་གདོན་བགེགས་
བར་ཆད་མེད་ཅིང་ལོ་གསར་པའི་ནང་དུ་མི་རྒྱུ་ཟོག་གསུམ་འཛོམས་པའི་རྟེན་འབྲེལ་སྒྲིག་པ་དང་། ཚེས་ཉེར་བརྒྱད་ཉེར་དགུ་ལ་བཟའ་ཚང་གོང་པོས་མགོ་སྐྲ་བཀྲུ་བཞར་དང་། གནམ་གང་ལ་ཁང་
ཐོག་ཏུ་དར་ལྕོག་གསར་སྒྲོན་དང་། བསང་ཤུག་དང་བསང་རྫས་སྒྲིག་པ། ཁང་པའི་ཀ་གདུང་དང་སྒོ་སྒེའུ་ལ་ཤམ་བུ་དང་ཡོལ་བ་སོགས་གསར་དུ་བསྒྲིགས་ཏེ། ཇ་ཁང་རྩིག་ལྡེབས་ཀྱི་དུ་དྲེག་ཡོད་ས་ལ་
རྩམ་པའམ་གྲོ་ཞིབ་ཀྱིས་བཀྲ་ཤིས་རྟགས་བརྒྱད་སོགས་ཀྱི་རི་མོ་མཐེབ་རྗེས་ཀྱིས་གཅིག་འཕྲོ་གཅིག་མཐུད་དུ་བཀོད་པ་དང་། ཕྱི་སྒོ་ལ་རྡོ་ཐལ་དཀར་པོས་དཀར་ཐིག་འཐེན་པ་སོགས་བྱེད་ངེས་རེད།
ཚེས་ཉེར་དགུའི་དགོང་མོ་ལ་དགུ་ཐུག་འཐུང་བ་དང་། གནམ་གང་ལ་རྩམ་སྒམ་རྩོམ་པས་བསྐངས་པ་དང་། ཇ་ཁུག་དང་ཚྭ་ཁུག་སོགས་བཟའ་བཅའི་སྣོད་མཐའ་དག་ནང་ལ་ཇ་རྩམ་བཟའ་འབྲུས་
བསྐངས་ནས་གནམ་གང་ས་གང་ཞེས་རྟེན་འབྲེལ་སྒྲིག་པ་དང་། ལོ་སར་ཚེས་གཅིག་གི་ཞོགས་པར་བཟའ་མི་གང་པོ་སྔ་མོ་ལངས་ནས་རྒན་གཞོན་ཚང་མས་
མས་གཟབ་མཆོར་ལེགས་པར་སྤྲས་ཏེ་མ་དང་བུ་
མོས་སྐར་ཆུ་ལེན་ཞིང་།
ནངས་ཇ་བསྐོལ་བ་དང་། ཕ་དང་བུ་ཚོས་བསང་དང་མཆོད་པར་བྱེད། དེ་ནས་དགོན་པར་ཕྱིན་ནས་མཆོད་མཇལ་ཞུས་ཏེ་རྟེན་མཆོག་རྣམས་ཀྱི་མདུན་དུ་མཇལ་དར་བཞག་རྗེས་ལོ་གསར་པའི་ནང་
ནས་འགྲོ་བ་སེམས་ཅན་ཐམས་ཅད་ཀྱིས་འདོད་དོན་ཚང་མ་ཇི་བཞིན་དུ་འགྲུབ་པའི་གསོལ་བ་སྨོན་ལམ་འདེབས་ཀྱིན་ཡོད། དེ་ནས་ཁྱིམ་དུ་ལོག་སྟེ་གསོལ་ཇ་བསྲུབས་མ་དང་། གྲོ་འབྲས། ཤ་ཐུད་
སོགས་རོ་བཅུད་ལྡན་པའི་ཟས་མཆོག་ལ་ཅི་དགར་ལོངས་སུ་སྤྱོད་དེ་ཉིན་གང་པོ་རང་ཁྱིམ་དུ་སྡོད། ཉིན་དེར་ཁ་རྩོད་རྒྱག་པ་དང་། མཐུ་དམོད་གཏོང་བ། མིག་ཆུ་འདོན་པ། ཀུ་ཅོ་འདོན་པ། རྐུན་ཇག་
[00
[T)
དུ་རྒན་ཕབ་ཅེས་པ་ནི་ལོ་འཁོར་མོ་ཞིག་ལ་གཙང་ཕྱགས་མ་བྱས་པའི་ཁྱིམ་ཕུགས་ཀྱི་དུད་དྲེག་ལ་དུ་རྒན་ཟེར་ཞིང་། དུ་རྒན་དེ་གཙང་ཕྱགས་བྱེད་པ་ལ་དུ་རྒན་ཕབ་ཟེར་བ་ཡིན།



དགྲ་གྱོད་སོགས་ཚུལ་མིན་གྱི་ལས་རིགས་ལ་ཤིན་ཏུ་འཛེམ་པ་མ་ཟད། ཟས་སློང་སྦྱིན་གཏོང་དང་སྨན་ཟ་ཁབ་རྒྱག་སོགས་ཀྱི་ལས་ལའང་འཛེམ་སྲོལ་ཡོད། རྒྱུ་མཚན་ནི་ལོ་སར་ཚེས་གཅིག་ལ་མཐུ་
དམོད་དང་། དགྲ་གྱོད། སྨན་ཁབ་བྱས་ན་ལོ་གང་པོ་དེར་ལས་ཀ་དེ་རིགས་བྱེད་དགོས་ཐུག་ཅེས་རྣམ་རྟོག་བྱེད། ཚེས་གཉིས་ནས་བཟུང་སྟེ་ལོ་སར་གྱི་རྟེན་འབྲེལ་མཚོན་བྱེད་ཀྱི་སྨྱུག་ཇ་དང་། མར་ཐུད།
ནས་ཆང་། བྱིས་པ་ཚོ་ལ་དངུལ་ལོ་སོགས་བསྣམས་ནས་གཉེན་ཉེ་ཕན་ཚུན་དང་དགའ་གྲོགས་ཕན་ཚུན། ཁྱིམ་མཚེས་ཕན་ཚུན་སོགས་ལ་ཁམས་བཟང་དང་བཀྲ་ཤིས་རྟེན་འབྲེལ་ཞུ་བ་དང་། ཚེས་པ་
གཉིས་དང་ཚེས་པ་གསུམ་ནས་ཕན་ཚུན་མགྲོན་འབོད་དང་། གཞས་བྲོ་རྩེད་རིགས་སོགས་བརྩམས་ཏེ་ལོ་སར་དགའ་སྤྲོའི་ངང་གཏོང་། ངེད་མིང་སྲིང་ཚོ་ལ་ཆ་བཞག་ནས་བཤད་ན། ལོ་སར་སྐབས་ཀྱི་
ཆེས་སྤྲོ་བ་ཆེ་ཤོས་ནི་ཚེས་གཅིག་གི་སྔ་མོ་ཡར་ལངས་པའི་དུས་སུ་གྱོན་གོས་རྐང་ལྷམ་ཚང་མ་སོ་མ་ཡིན་པ་དེ་བཤད་མ་དགོས་ཤིང་། ད་དུང་གདོད་ནས་དཀར་ཆ་ཆེར་མེད་ལ་དུད་དྲེག་གིས་ཟིན་པའི་
ཇ་ཁང་གི་རྩིག་ལྡེབས་ངོས་སུ་བཀྲ་ཤིས་རྟགས་བརྒྱད་དང་། ཐབ་གོང་དུ་ནོར་བུ་མེ་འབར་གྱི་བཀྲ་ཤིས་པའི་རི་མོ་དེ་དག་རྒྱ་གྲོ་དཀར་ཞིབ་ཚོམ་བུ་ཚོམ་བུ་མཐེབ་ཀྱིས་མནན་ནས་གོར་ཐིག་གིས་རི་མོ་
བཟོས་པའི་རྣམ་པ་ཤིན་ཏུ་མཛེས་མོ་དེས་ཀྱང་། ལོ་གསར་རྙིང་གཉིས་ཀྱི་མཚམས་དབྱེ་བ་དང་། ཡོད་ཚད་གསར་པ་སོ་མ་ཞིག་ཡིན་པའི་རྟགས་སུ་གྱུར་པས་སེམས་ལ་མཛེས་སྣང་དང་དགའ་སྣང་དཔག་
མེད་སྟེར་གྱིན་འདུག ཕྱིས་སུ་ང་རང་འཛི་མདའ་སློབ་གྲྭར་སོང་རྗེས་ངས་སློབ་གྲྭ་ནས་དགེ་རྒན་དག་གི་བེད་སྤྱད་འཕྲོའི་ས་སྙུག་རིང་མི་ཐུང་རེ་བསོག་གཉིས་བསོག་བྱས་ནས་ཨ་ཕར་སྟེར་བས། ཨ་ཕས་
དེ་ནས་རིམ་བཞིན་ལོ་སར་སྐབས་སུ་ཇ་ཁང་གི་བཀྲ་ཤིས་པའི་ལྡེབས་རིས་དེ་དག་ཀྱང་ས་སྒུག་གིས་འབྲི་མགོ་བརྩམས་པས་ན། སྔར་ལྟར་གྱི་མཛེས་ཆ་དེ་དག་མེད་པར་གྱུར། འོན་ཀྱང་ཇ་ཁང་གི་བཀྲ་
ཤིས་པའི་རི་མོ་དེ་དག་ལོ་གང་པོ་དུད་དྲེག་གིས་ཟོས་ནས་མདངས་ཤོར་བའི་སྐབས་སུ་ཡང་བསྐྱར་དུ་ལོ་སར་ཚེས་གཅིག་གི་དུས་སུ་སྔར་གྱི་རི་མོའི་འགྲོས་ཤུལ་དུ་བསྐྱར་དུ་འབྲི་ཡོང་དུས་བཀྲ་ཤིས་
པའི་གནམ་ལོ་གསར་ཚེས་ཀྱི་བྲོ་བ་མངོན་ཐུབ་ཀྱིན་ཡོད།
འབྲོང་མདའི་ལོ་སར་ལའང་ཚེ་གཅིག་བརྗེད་པ་མེད་པའི་དགའ་སྤྲོའི་ཡོ་ལང་ཕུན་སུམ་ཚོགས་པོ་ཞིག་ཡོད། ལྷག་ཏུ་ཚེས་གཉིས་ནས་བཟུང་གྲོང་གི་བྱིས་པ་ཚོ་ནི་ཁྱུ་དང་ཁྱུ་བྱས་ནས་དུད་ཚང་ཁག་
1()1



ལ་མགྲོན་པོར་འགྲོ་སྲིད་པ་རེད། དེའི་ཚེ་ན་ཟ་རྒྱུའི་ཐད་ནས་བྱིས་པ་དག་ལ་ཆ་རྐྱེན་ཆེན་པོ་མེད་ཀྱང་། དུད་ཚང་ཆེ་ཆུང་ཅི་འདྲ་ཞིག་ཡིན་ཀྱང་ངེས་པར་དུ་བྱིས་པ་དག་གི་ལག་ལ་བཞག་རྒྱུའི་ཉ་ཚེ་
རིང་དང་། ཤོག་སྦག ཐེ་ཀེ་བཅས་གསུམ་པོ་ནི་མེད་དུ་མི་རུང་ངོ༌། །ད་ལྟ་འཚོ་བའི་ཆུ་ཚད་སྔར་དང་བསྡུར་ན་ཁྱད་པར་ཆེན་པོ་ཡོད་པ་བདེན་མོད། འོན་ཏེ་བསམ་པའི་དགའ་སྤྲོ་དང་། སྐྱིད་པའི་སྣང་
བ་ནི་ཆུང་ངུའི་དུས་དང་རྩ་བ་ནས་བསྡུར་ཐབས་མེད་པར་འདྲ། གནས་ལུགས་འདི་འདྲའི་དབང་གིས་དེང་སང་འཛམ་བུ་གླིང་ནས་ཀྱང་ཨ་རིའི་དཔལ་འབྱོར་འཕེལ་རྒྱས་གཏོང་བ་ལས་མི་ལ་བདེ་
སྐྱིད་བསྐྲུན་སྟངས་ཤིག་དང་། འབྲུག་རྒྱལ་ཁབ་ཀྱིས་གདོད་མའི་འཚོ་བའི་ཁོར་ཡུག་སྲུང་སྐྱོབ་བྱེད་པ་ལས་མི་ལ་བདེ་སྐྱིད་བསྐྲུན་སྟངས་གཉིས་ལ་དཔྱོད་ལྡན་པ་དག་གིས་དཔྱད་ཞིབ་བཏང་དང་གཏོང་
བཞིན་འདུག དེས་ན་ཕྱིའི་དཔལ་འབྱོར་འཕེལ་རྒྱས་དང་། སྤྱི་ཚོགས་སྒྲིག་གཞི་ཇེ་ལེགས་བཏང་པས་འགྲོ་བ་མི་ལ་བདེ་སྐྱིད་འབྱུང་བ་ངེས་པ་མེད་པའི་གནས་ལུགས་གསལ་བཤད་ཐུབ་ཡོད།
སྐབས་དེར་ལུང་པ་ཡོད་ཚད་ཀྱི་འཚོ་བའི་གོམས་གཤིས་གཅིག་པ་འདྲ་ཞིག་ཡིན་ནའང་ཐང་། གང་ལྟར་ཀྱང་འབྲོང་མདའ་གྲོང་ལ་གོམས་སྲོལ་འདི་འདྲ་ཞིག་ཡོད། དབྱར་དུས་སུ་འབྲོག་པར་འབྲོག་
པའི་རུ་བལྟ་རྒྱུ་དང་། ཕྱུགས་འཚོ་སྐྱོང་། དཀར་ཆུ་བསོག་རྒྱུ་སོགས་ཡོད་པ་དང་། རོང་པའམ་ཡུལ་པ་ལ་ཞིང་གི་ལྡུམ་བུ་ལས་རྒྱུ་དང་། དབྱར་རྩྭ་དགུན་འབུ་བརྐོ་བ། གཞན་ཡུལ་ལ་ཞོར་ལས་ འགྲོ་བ་
སོགས་རོང་འབྲོག་གཉིས་ཀ་ལ་ཁོམ་ལོང་ཆེར་མེད། འོན་ཏེ་དགུན་དུས་ཡུལ་ལམ་རོང་ལ་མི་ཕལ་མོ་ཆེ་འདུས་ཤིང་། འབྲོག་པ་དགུན་མཚེར་ནང་དུ་བབས་པས་འབྲོག་ནས་ཕྱུགས་ཟོག་འཚོ་སྐྱོང་ཙམ་
བྱེད། དེ་མ་ཚད་དགུན་མཚེར་པ
ཙེར་ཡང་ “ ཡུལ་པ་དང་ཐག་ཉེ་པོ་ཡོད་པས། གཞོན་ནུ་ལོ་ཆུང་ཚོ་ཕྱུགས་རའི་ནང་དུ་བསྡད་ཡོད། སྐབས་སྐབས་སུ་ཁྱིམ་མི་བརྗེ་ལེན་གཏུག་ནས་ཡུལ་གྲོང་དུ་ཡོང་ནས་ཉིན་
ཞག་རེ་གཉིས་ལ་སྡོད་སྲིད་པ་རེད། དེའི་དུས་ན་རྒ་རྒས་ལོ་ལོན་དག་གིས་དགོང་འདོན་ཚར་རྗེས་ལོ་ཆུང་གཞོན་ནུ་དག་ནི་ཕྱོགས་གཅིག་ཏུ་སྡེ་པའི་གཡུལ་ཁ་ནང་དུ་འདུས་ནས་གཞས་བྲོ་རྩེ་བ་དང་།
ཝང་ལི་རྒྱག་པ། འཕྱི་བ་སྤེད་སྤྱོད་ ” དང་། འབྲུག་དང་ཁྱི་རྩེ་བ། ཐེ་གེ་རྩེ་བ། མཐིལ་འཕག་གམ་པགས་རྡེའུ་རྩེ་བ་སོགས་སྤྲོ་ཆ་དང་འཁྲུག་ཆ་ཤིན་ཏུ་ཆེ་བའི་དགོང་རྩེད་ངོ་མ་ཞིག་བྱེད་སྲོལ་ཡོད།
1 (02
(T ཞོར་ལས་ཞེས་པའི་གོ་དོན་ནི་སྤྱིར་རང་གི་ལས་ཀ་གཙོ་བོ་ཞིག་སྒྲུབ་པའི་ཞོར་དུ་ལས་ཀ་གཞན་ཞིག་སྒྲུབ་པ་ལ་གོ་ཡང་། འདི་ནས་ས་ཐག་རིང་པོ་ལ་གླ་ཟ་རུ་འགྲོ་བའི་ལས་ཀ་ལ་ཟེར།



སྐབས་དེར་གཞོན་ནུ་དག་རྩེད་མོ་ལ་གཡེང་ནས་མཁའ་ལ་སྐར་ཚོགས་བཀྲག་ཀྱང་། ད་དུང་ཁྱིམ་ལ་མ་ལོག་པར་རྩེད་ཤུ་ཧབ་བགད་འབའ་ཞིག་ལ་ཡེངས་པས
ངས་པས་དུད་ཚང་གི་ཕ་རྒན་མ་རྒན་ཚོས་ལག་
ཏུ་ལྕུག་ཕྲན་རེ་བཟུང་ནས་སོ་སོའི་བུ་དང་བུ་མོ་དག་ལ་སྐད་གཏོང་དུ་ཡོང་གིན་ཡོད། སྤྱིར་བྱིས་པ་ཚོ་དང་། དེ་ལས་ལོ་ཅུང་ཆེ་བའི་ན་གཞོན་ཁག་སོ་སོ་ལ་རྩེད་རིགས་མགོ་འཛིན་བྱེད་པའི་མགོ་གཙོ་
གཅིག་ཡོད་པ་དེ་བོས་སོང་ན་བྱིས་པ་གཞན་དག་ཀྱང་རང་ཤུགས་ཀྱིས་ཁྱིམ་དུ་ལོག་སྲིད། སྐབས་སྐབས་སུ་ཁྱིམ་ཚང་ཁག་གི་ར་ཟོག་སེམས་ཅན་ཁྱིམ་དུ་རུབ་མ་ཐུབ་པར་བྱིས་པ་ཚོ་རྩེད་མོར་ཡེངས་
དྲགས་ན་ཁྱིམ་མིས་གཤེ་རྡུང་རག་ཁག་ཐེག་ཡིན། བྱིས་པ་ཚོ་ཁྱིམ་མིའི་གཤེ་རྡུང་ལ་ཇི་ལྟར་སྐྲག་ཀྱང་སྐབས་རེ་རྩེད་རོགས་བྱིས་པ་མང་པོ་ཁྲོད་ནས་གཅིག་མིན་ན་གཅིག་ལ་ཁྱིམ་མིས་གཤེ་རྡུང་རག་
པ་ནི་ལར་ནས་གཟུར་ཐབས་མེད་པར་འདྲ། ངེད་མིང་སྲིང་ཚོ་ནི་ཉིན་རེར་ཕྱི་ལ་རྩེད་མོ་རྩེ་རུ་འགྲོ་མཁན་སུ་ཡིན་དང༌། ཁྱིམ་གྱི་ར་ཟོག་སེམས་ཅན་ལྟ་མཁན་སུ་ཡིན་རེས་མོས་བསྐོར་ཡོད་པས་ཕ་མ་
གཉིས་ཀྱི་ཁ་རྡུང་ཆེར་རག་གིན་མེད། དགོང་མོའི་རྩེད་མོ་མཚམས་བཞག་ནས་ཁྱིམ་ལ་ལོག་ཚེ་ཨ་ཕས་ཕལ་ཆེར་ཧུབ་ཁོ་ན་བསྐོལ་ཡོད། ཕ་རྒན་ནི་ཟས་ཟ་མ་གཡོས་སྦྱོར་བྱེད་པར་ཤིན་ཏུ་མཁས་པས་
ཁོང་གིས་བཟོས་པའི་ཟ་མ་ཡོད་ཚད་ཞིམ་པོ་ཤ་སྟག་ཡིན། ཁོང་གིས་སྐབས་རེ་མཛོ་སྣ་ཞེས་པ་གྲོ་རྡོག་རྡོག་ལ་གྲུ་གསུམ་ཅན་ཞིག་ཆུ་ཚན་དུ་བཙོས་རྗེས་མར་ཁུ་དང་སྦྲེལ་ནས་བཟའ་ཆོག་པ་ཞིག་དང་།
ཡང་སྐབས་རེ་ཁེབས་ཆུང་ འོག་གི་ཐབ་ཆེན་དུ་ཡོས་བརྔོ་བ་དང་། ཤ་དང་རྒྱུ་མ་སོགས་བཙོས་རྗེས་མེ་དོང་ཡག་པོ་ཡོད་པའི་སྐབས་དང་བསྟུན་ནས་ཁྲོ་ཧོ་ “ བག་ལེབ་ཟེར་བ་གྲོ་མཐུག་པོ་ནང་དུ་ཤ་
1)༣
(1) ཡུལ་པ་ཞེས་པ་ནི་རོང་པ་དང་ཞིང་པ་དོན་གཅིག
(2) འཕྱི་བ་སྤེད་སྤེད་ཅེས་པ་ནི་མི་དག་ཚེ་གཉིས་སུ་བགོས་ནས་འཕྱི་བ་དང་ཤ་ཁྱི་ཡིན་ཁུལ་བྱས་ནས་འདེད་རེས་བྱེད་པའི་རྩེད་མོ་ཞིག སྒོ་དང་གྱང་ཁུགས་སོགས་འཕྱི་ཁུང་ཡིན་ཁུལ་བྱེད་པ་དང་། འཕྱི་བ་ཁུང་དུ་འཛུལ་རྗེས་ཤ་ཁྱིས་འདེད་
ད་མི་ཆོག དེ་མིན་ན་ཕར་
བྲོས་ཚུར་བྲོས་བྱེད་པའི་གདོང་དུ་ཤ་ཁྱིས་ཟིན་ན་འཕྱི་བ་ཕམ་སོང་བ་རེད།
(3) འབྲུག་དང་ཁྱི་རྩེ་བ་ནི་སྐུ་མྱུར་ཆེ་བའི་མི་གཅིག་ཁྱི་ཡིན་ཁུལ་བྱས་ནས་འབྲུག་གི་སྔོན་བཀག་བླངས་རྗེས། རྒྱུག་བང་ཁ་དང་ཤེད་ཤུགས་འཛོམས་པ། བློ་རིག་བཀྲ་ཞིང་ལུས་པོ་སྐུ་མྱུར་བ་ཞིག་འབྲུག་མགོ་བྱས་རྗེས་གཞན་པ་ཚང་མ་འབྲུག་ལུས་དང་འབྲུག་རྔ་བྱས་
ནས་འབྲུག་མགོ་གར་འགུལ་གར་གཡུག་ལ་འབྲུག་ལུས་འབྲུག་རྔ་ཕར་གཡུག་ཚུར་གཡུག་དགོས་ཤིང་། འབྲུག་མགོས་ཁྱི་སྔོན་བཀག་ཐུབ་ཀྱང་གཞན་དག་ནི་ཁྱིས་ཟ་ཐུབ་ཀྱིན་ཡོད། འབྲུག་མགོ་ཉལ་རྗེས་འབྲུག་ལུས་འབྲུག་གཞུག་ཚང་མ་ཉལ་འགྲོ་བས་ཁྱི་ཡིས་ཟ་
ཐབས་བྲལ་བ་ཡིན། ཡུལ་ཀ་འགའ་རེ་ནས་རྩེད་མོ་འདི་ལ་བྱ་ལོང་བསྐོར་ཞེས་ཀྱང་ཟེར།



དང་ཚིལ་བསྟིམས་རྗེས་མེ་དོང་དུ་སྲེག་པ་སོགས་ཀྱི་བཟའ་བཅའ་བཟོ་བ་ནི་ད་ལྟ་ཟས་སྣ་དགུ་འཛོམས་འདིས་ཀྱང་འགྲན་དུ་མེད། ངོ་མ་དེ་འདྲའི་བདེ་སྐྱིད་ཀྱི་འཚོ་བ་དེ་ནི་ད་ལྟ་འཛམ་གླིང་གི་
གང་དུ་བཙལ་ཀྱང་རྙེད་ས་མ་རེད། བདེ་སྐྱིད་ཀྱི་འཚོ་བ་ཟེར་བ་དེ་ཕྱི་ལོངས་སྤྱོད་འབའ་ཞིག་ལ་རག་ལས་ཀྱིན་མེད་པ་དངོས་ཡོད་འཚོ་བའི་ཁྲོད་ཀྱི་སྐྱེ་བོ་དག་གི་འགྲོ་འདུག་ཉལ་ཆགས་ལ་ལྟོས་དང་
ཤེས་གསལ་རེད། མདོར་ན། རྒས་ལོ་ལོན་ལ་བརྩི་སྐྱོང་། བཟའ་ཚེ་རོགས་ལ་བརྩེ་འདང་། རྐང་བུ་རྒྱུད་ལ་བྱམས་སྐྱོང༌། ཁྱིམ་མཚེས་རུ་རོགས་ལ་མཐུན་འགྲིག་ཅིག་ནི་ཤིན་ཏུ་ཉུང་ཉུང་རེད།
ངེད་ཚང་ཁྱིམ་ལ་ཨ་ཕ་དར་གྲགས་དང་ཨ་སྲུ་བཀྲ་ཤིས་དར་མཚོ་གཉིས་ཀྱི་རྒྱུད། ཨ་ཅེ་སྒྲོན་མ་ཚེ་མཚོ་དང་། ཨ་ཅེ་ཚེ་ཆོས། གཅེན་པོ་འཆི་མེད་དབང་རྒྱལ་གསུམ་པོ་སྐྱེ་རྒུ་ནས་སྐབས་རེ་འབྲོང་མདའ་
ལ་ཡོང་བའི་སྐབས་སུ་བསྐྱུར་བའི་སོ་རྩིའམ་སོ་སྨན་ “ དེ་ངེད་བུ་སྤུན་ཆུང་བ་གཉིས་ཀྱིས་ཁྱིམ་མི་ཚོས་གླགས་མེད་པའི་སྐབས་ལ་བསྟུན་ནས་བརྐུས་རྗེས། སྡེ་པའི་ཕྲུ་གུ་གཞན་དག་ཚོ་དང་མཉམ་དུ་
ཁ་རུ་འཇིབ་སྟེ་སོ་རྩིའི་མངར་ཆ་ཅུང་ཟད་དེ་འཇིབ་པ་ཡིན། མཚམས་རེ་ལ་ཕུ་བོ་འཆི་མེད་དབང་རྒྱལ་གྱིས་ཉོས་ཡོང་བའི་གྲུ་གུ་དམར་རིལ་མ་ཞིག་ཡོད་པ་ཁྱེར་ནས་སྡེ་པའི་བུ་ཕྲུག་ཚོ་དང་མཉམ་དུ་
རྐང་གྲུག་ཏུ་རྩེ་བ་ཡིན། གཞན་ལ་ཅུང་ཟད་དཀོན་པའི་རྩེད་ཆས་འདི་དག་ངེད་སྤུན་ཚོ་ལ་ཁུར་རྒྱུ་ཡོད་པའི་དྲིན་གྱིས་སྡེ་པའི་ཕྲུ་གུ་དག་ཀྱང་ངེད་སྤུན་གཉིས་ཀྱི་ཁ་ལ་བརྩི་པོ་ཡོད། སོ་སྨན་དེ་ནི་ངེད་
ཚོས་མངར་རིགས་ཤིག་ལ་བརྩི་བ་མ་གཏོགས་ངོ་འཁྲུ་སོ་སྨན་ལྟ་བུ་གཙང་ཆོས་ཤིག་ཡིན་པ་ལར་ནས་ཧ་གོ་ཡི་མེད།
ཕྱིས་སུ་དུད་སྒོ་ཁག་ཐེག་ཅེས་པའི་སྲིད་ཇུས་དེ་སླེབས་རྗེས་ངའི་དྲིན་ཆེན་ཕ་ལོ་མ་ལོ་གཉིས་ཀྱིས་ངེད་ཚང་གི་འབྲོག་པ་ཆུང་ཆུང་དེ་སྲིང་རྒན་མ་ཚངས་དབྱངས་དཔལ་མོ་དང་གཅེན་པོ་ཀརྨ་ཚེ་
1 (34
1) ཁེབས་ཆུང་ནི་ཁང་པ་ལྟར་དུ་ཕྱོགས་བཞི་ཀ་གྱང་རྩིག་མ་ཡིན་པར་ཕྱོགས་གསུམ་གྱང་གིས་རྩིག་ཀྱང་ཉི་འོད་དང་རླུང་བུ་སོགས་རྒྱུ་སའི་ཕྱོགས་གཅིག་བསྒྱུར་ནས་བཀབ་པའི་ཁང་ཆུང་ཞིག་གི་མིང་། རྒྱུན་དུ་དེར་ཕྱུགས་ཟོག་གི་གཟན་སོག་དང་། ཤིང་རྟ་འཁོར་ལོ་
སོགས་འཇོག་གིན་ཡོད།
2 ཁྲོ་ཧོ་ཞེས་པ་ནི་དོན་དུ་ཁྲོ་ཁོ་ཡིན། དེ་ནི་ཁྲོ་ཡི་སྣོད་དེ། མེ་ཐོག་ཏུ་སྤྱད་ཡུན་རིང་བས་ཚལ་བརྔོ་དང་། ཇ་བཙོ་བ་སོགས་ཀྱི་བེད་ཡོད། ཁམས་སྐྱེ་མདོ་ནས་ཁ་ལ་ཧའི་སྒྲ་ཡིས་འདོན་གྱིན་ཡོད། དཔེར་ན། སྒོ་ཁ་ལ་སྒོ་ཧ་དང་། རི་ཁ་ལ་རི་ཧ་ཞེས་པ་སོགས་དཔེ་མང་ངོ༌།
སྐབས་དེར་ཆེས་རིག་གྲངས་མང་བ་ནི་ཀྲུང་ཧྭ་སོ་རྩི་ཞེས་པ་ཅུང་ཟད་མངར་ཚ་འདྲེས་པ་ཞིག་ཡོད། །



1(05
འཕེལ་གཉིས་ལ་འཚོ་སྐྱོང་བྱེད་དུ་བཅུག །ཕུ་བོ་ཀརྨ་ཚེ་འཕེལ་ནི་གཤིས་རྒྱུད་འཇམ་ཞིང་། ལས་ཀ་ལ་གཟབ་ནན་ཆེ་བ། ནོར་གནག་ལ་རྩིས་འདང་ཆེ་བའི་བུ་ཕྲུག་ཡ་རབས་ཅན་ཅིག་དང༌། སྲིང་མོ་
ཚངས་དབྱངས་དཔལ་མོ་ནི་ལུས་པོ་ཤ་ཤེད་རྒྱགས་ལ་ལས་ཀར་བྱང་ཆ་ཆེ་བ་ཞིག་ཡིན། དེ་ནས་ཁོང་མིང་སྲིང་གཉིས་པོ་དབྱར་དུས་སུ་དབྱར་མཚེར་ན་གེ་ནང་ཞེས་པ་ལུང་པའི་ཕུ་ན་གངས་རི་དང་རྫ་
རིས་བསྐོར་བས་རྐུན་ཇག་གིས་དགྲ་གྱོད་དཀའ་བ། བར་ན་སྤེན་ནེ་དང་སུ་རུ་སོགས་ནགས་ཤིང་འབེལ་བས་འབྲོག་མི་ལ་འབུད་ཤིང་ལྡན་པ། མདའ་ན་སྨན་ཆུ་དང་སྤང་ལྗོངས་ཕྱུག་པས་ནོར་གནག་
གི་རྩྭ་ས་འཛོམས་པ་མ་ཟད། ཡར་འགྲོ་ཚུར་ཡོང་གི་འགྲོ་ལམ་བདེ་བ་སོགས་ཕྱི་སྣོད་ཀྱི་ཆ་རྐྱེན་ཤིན་ཏུ་ལེགས་པའི་ས་ཡི་དགེ་བཅུ་ཚང་པའི་ལུང་པ་དེ་རུ་ཟླ་བ་གཉིས་ཡས་མས་ཤིག་སྡོད་དགོས་ཀྱི་ཡོད།
སྟོན་དགུན་གཉིས་ལ་ཕལ་ཆེ་ཤོས་དེ་རིན་ཆེན་སྟེང་ཟེར་བ་རི་གདོང་གི་ཁུག་གཅིག་ལ་ཉི་མ་དྲོ་བ། འབུད་ཤིང་འཛོམས་པ། རྩྭ་ཆུ་ཡག་པའི་དགུན་མཚེར་ཞིག་ཡོད་པ་དེ་རུ་སྡོད་སྲིད། འོན་ཏེ་འགྲོ་ལམ་
བདེ་མོ་ཞིག་མ་རེད། དགུན་དུས་རོང་ཁུག་ཏུ་འབུད་རྩི་སོགས་ཁལ་ལ་བཀལ་དུས་དཀའ་ཚེགས་ཆེན་པོ་ཡོད།
སྲིང་མོ་ཚངས་དབྱངས་དཔལ་མོ་དང་། སྲིང་མོ་ཉི་མ་བཟང་མོ་གཉིས་ནི་འབྲོང་མདའི་ཕྱོགས་ཀྱི་འཚོ་བའི་གོམས་སྲོལ་ལྟར་དུ་སྟོན་རྒྱབ་ནས་དགུན་སྨད་བར་དུ་རི་ལ་འབུད་ལྕི་འཐུ་རུ་ཉིན་རྟག་པར་
འགྲོ་དགོས། སྐབས་ཤིག་ལ་ཐག་མདའ་རུ་ཆེན་ལ་བོད་ཡིག་དང་རྩིས་རིག་གཉིས་ཁྲིད་རྒྱུ་ཡོད་པའི་སློབ་གྲྭ་ཞིག་ཡོད་པ་དེར་ངེད་མིང་སྲིང་ཆེ་ཆུང་ཚང་མ་སྔ་ཕྱི་བཞིན་དུ་དུས་ཡུན་རིང་ཐུང་ཅི་རིགས་
སུ་འགྲོ་མྱོང་ཡོད། དགེ་རྒན་བཀའ་དྲིན་ཅན་ནི་པ་སངས་ཚེ་རིང་ཟེར་བ། དུས་རྟག་ཏུ་གློ་ལུ་འབའ་ཞིག་བྱེད་པའི་དགེ་རྒན་ཞིག་དང་། མྱི་ཕུགས་ ི རག་ཤུལ་ ༸ ནས་ཡིན་པའི་རྩིས་རིག་དགེ་རྒན་ཨ་བྷོ་ ”ཟེར་
བ་ཞིག་དང་། ད་ལྟ་ཐར་ལམ་དགོན་ན་མཚམས་དང་བསྙེན་སྒྲུབ་ལ་སྐུ་ཚེ་གང་པོ་གཞོལ་བའི་ཚུལ་ཁྲིམས་དང་ལྡན་པའི་དགེ་སློང་ངག་དབང་རྡོ་རྗེ་ཞུ་བ་ཁོང་གསུམ་པོ་སྐབས་དེར་སློབ་གྲྭའི་དགེ་རྒན་
ཡིན།
1 མངར་རིགས་ནི་ཀུ་ཤུ་དང་ནི་བུ་རམ་དང་། ཀ་ར་སོགས་ལ་མངར་རིགས་ཟེར།
༧ སྟོན་རྒྱབ་ཅེས་པ་ནི་སྟོན་མཇུག་དང་དོན་གཅིག



ངའི་ཨ་སྲུ་དྲིན་ཆེན་མ་བཀྲ་ཤིས་དར་མཚོའི་བུ་མོ་ཆུང་བ་ཚེ་ཆོས་ཀྱང་ཐག་མདའི་རུ་ཆེན་གྱི་དགེ་རྒན་ལོ་འགའ་ལ་བྱེད་མྱོང་འདུག ད་ལྟ་ཡུལ་མི་མང་པོ་ཞིག་གིས་ཨ་ཅེ་ཚེ་ཆོས་ལ་དགེ་རྒན་ཚེ་
ཆོས་ཞེས་གུས་བརྩི་ཆེན་པོའི་སྒོ་ནས་མིང་འབོད་ཀྱིན་ཡོད། སྤྱིར་ཁོང་ཚང་ཕར་སྐྱེ་རྒུ་ལ་སྤོས་ཚར་ཡང་སྲིང་མོ་ཚེ་ཆོས་ལོ་བཅོ་ལྔ་བར་དུ་འབྲོང་མདའ་ལ་ངེད་ཚང་ཁྱིམ་དུ་བསྡད་པས་ད་ལྟ་ངེད་མིང་
སྲིང་ཚང་མས་སྐྱེ་རྒུའི་ཁྱིམ་དང་། འབྲོང་མདའི་ཁྱིམ་ཞེས་ཁྱིམ་གཅིག་གི་གཞིས་གཉིས་བཟུང་པ་འདྲ་མོ་ལ་བརྩི་བཞིན་ཡོད། གང་ལྟར་ཀྱང་ང་ཚོ་མིང་སྲིང་ཚང་མས་སྐབས་དེའི་གནས་ཚུལ་དང་། ཨ་
མྱེ་འདས་པོ་དང་ཨ་ཕའི་དྲིན་ལས་བོད་ཡིག་འདོན་ཀློག་ཡག་པོ་ཤེས། ཕུ་བོ་ཀརྨ་ཚེ་འཕེལ་ནི་སློབ་གྲྭ་རུ་ཡུན་རིང་བསྡད་མྱོང་མེད་ཐོག་ཁྱིམ་ཚང་གི་འབྲོག་པ་བལྟ་དགོས་པ་སོགས་ཀྱི་དབང་གིས་ཡིག་
རིག་ལ་སྦྱོང་པ་ཆེར་མེད་པས་ད་ལྟའང་འབྲོག་པ་ཁོ་ན་ཡིན།
གོང་གསལ་གྱི་གཏམ་འདི་ཚོ་ཕྱིར་དྲན་གྱི་ཀློང་ནས་རེ་གཉིས་བྱས་ནས་འཐུས་ཏེ་འབྲི་བ་ནི་དངོས་གནས་མིག་ཆུ་སློང་བའི་རྒྱུ་ཞིག་རེད། ང་ཚོ་ད་ལྟ་ཕོ་གཞོན་སྟག་འདྲ་བ་རེ་ལ་འཚར་ནའང་ཆུང་དུས་
ཀྱི་གཏམ་རྒྱུད་དག་ལ་ཕྱིར་དྲན་བྱེད་ཅིང་། འདས་སོང་གི་ལོ་ཟླའི་ནང་དུ་སྐར་ཆ་རེ་གཉིས་ཙམ་གྱི་རིང་ལ་སེམས་པ་བསྐོར་ན་བདེ་སྡུག་གི་སྣང་བ་མང་པོ་ཞིག་ངང་གིས་བྱུང་ནས་མིག་སྒོ་མཆི་མ་ཤར་
106
རེ་ཡོང་རྒྱུ་འདུག
ང་རང་ལོ་ན་ཆུང་ཆུང་ཡིན་དུས་མ་རབས་པྲ་ཚགས་ཆེ་བའི་བྱིས་པ་དེ་རིགས་ཡིན། ངས་ཞང་རྒན་གྱི་བུ་མོ་ཐ་ཆུང་དཔལ་མོ་གཡང་སྒྲོན་དང་། ངའི་སྲིང་ཆུང་མ་ཕུར་བུ་མཚོ་མོ་སོགས་ཁྲིད་དེ་ར་རྫི་
1 མྱི་ཕུགས་ཟེར་བ་ནི་མི་ཞིག་གི་མཆེད་ཁུངས་སམ་ཕ་ཡུལ་ལ་གོ་དགོས་ཀྱི་ཡོད།
རག་ཤུལ་ནི་གདོང་གི་ཤུལ་ཆེན་བཅོ་བརྒྱད་ནང་གི་ཡ་གྱལ་གཅིག་དང་། དེང་སང་ཡུལ་ཤུལ་རྫོང་ཁོངས་སུ་ཡོད།
༧ ཉིས་སྟོང་བཅུ་ལོའི་སྤྱི་ཟླ་བཞི་པའི་ཚེས་བཅུ་བཞི་ཉིན་སྐྱེ་རྒུ་ལ་ཚད་རིམ་བདུན་ལྷག་གི་ས་འགུལ་རྒྱུག་སྟེ་ཡུལ་ལུང་ལ་གྱོང་རྒུད་ཆེན་མོ་སོང་། ཕྱིས་སུ་ཏང་སྲིད་གཉིས་དང་། རིགས་སོ་སོའི་མི་དམངས་རྣམས་ཀྱིས་བླ་ན་མེད་པའི་རོགས་རམ་ལ་བརྟེན་ནས་ཁྱིམ་
གཞིས་བསྐྱར་སྐྲུན་བྱས། བསྐྱར་སྐྲུན་བྱེད་པའི་གདོང་དུ་ལས་འཁྱུར་ངལ་གསོ་མཛད་ཟིན་པའི་ལས་བྱེད་པ་རྒན་པ་མང་པོ་ཞིག་ཁྱིམ་གཞིས་བསྐྱར་སྐྲུན་གྱི་བྱ་བ་རླབས་པོ་ཆེའི་ཁྲོད་དུ་ཞུགས་ནས། རང་རང་སོ་སོའི་ལྷགས་ལུས་ཀྱི་ལང་ཚོའི་གཟི་འོད་ཕ་ཡུལ་དང་ལུང་
པའི་མི་དམངས་ལ་ཕུལ། རྒན་ཨ་བྷོ་ནི་དེ་དག་གི་ཁྲོད་དུ་བྱས་རྗེས་འབུར་དུ་ཐོན་ཅིང་། གཞུང་ཕྱོགས་ཀྱི་མགོ་ཁྲིད་ཆེ་མ་ཆུང་གསུམ་གྱིས་བསྔགས་བརྗོད་བྱས་མྱོང་བའི་ལས་འཁྱུར་ངལ་གསོ་མཛད་པའི་ལས་བྱེད་པ་རྒན་པ་རེད།
2 )



} ()
སོགས་ལ་འགྲོ་ཚེ་བྲག་སྐྱིབས་ཀྱི་བྱ་ཚང་། སྡོང་མགོའི་བྱེའུ་ཚང་སོགས་སློག་ནས་སྒོང་ཕྲུག་གིས་སྲིང་ཆུང་མ་དག་ལ་བརྒྱབ་ནས་ཁོང་ཚོའི་མགོ་སྐྲ་དང་ངོ་གདོང་སོགས་ནས་སྒོང་ཁུ་སེར་ཉིལ་ལེ་བཞུར་
དགོས་པ་མང་པོ་བྱས། ཏག་ཏག་དོན་དག་འདི་དག་གི་ཐད་ནས་ང་ལ་ཐེངས་གང་མང་ལ་ཞང་རྒན་ཀུན་བཟང་རྡོ་རྗེས་འགྲམ་ལྕག་དང་རྡོག་ཐོ་བཞུས་མྱོང་། ཞང་རྒན་གྱིས་ང་ལ་གཤེ་རྡུང་ཚར་རྗེས་ཁ་ཏ་
སློབ་གསོ་ཡག་པོ་གཏོང་ཞིང་། ངའི་ལག་ལ་ཨ་བསྣོ་སྤགས་སྤགས་ རེ་བཞག་སྲོལ་ཡོད། ང་རང་ལ་ཆ་མཚོན་ནས་བཤད་ན་ཁོང་གིས་ང་ལ་ཇི་ལྟར་གཤེ་ཞིང་སྡིགས་ཀྱང་། ཁོང་ནི་ནམ་ཡང་ངའི་སེམས་
ཁོང་གི་ཞང་རྒན་དྲིན་ཆེན་དེ་དང་། ཞང་རྒན་ཡ་རབས་དེ་ཡིན། ཞང་རྒན་འདིའི་ཉེ་རྩིས་” ནི་སུས་ཀྱང་འགྲན་དུ་མེད་པའི་ཚད་དུ་ཡོད།
ཞང་རྒན་གྱིས་ཐེངས་ཤིག་ལ་ང་ལ་ཁོང་གི་བྲང་ཁོག་གི་ཚ་དྲོད་མྱོང་པའི་བཀའ་དྲིན་ཞིག་བསྩལ་བྱུང་བས་དེ་ནི་ཁྱོད་ཅག་གི་སྣང་ངོ་ན་བརྗོད་རིན་ཡོད་མེད་མ་ཤེས་ཀྱང་། པྲ་ཚགས་ཆེ་བའི་བྱིས་པ་
ཞིག་གིས་རང་གི་ཨ་ཞང་ནི་འཇིག་རྟེན་གནམ་འོག་ནས་ཆེས་གཟི་བརྗིད་དང་དཔའ་ཉམས་ལྡན་ཞིང༌། བློ་རིག་དང་ཡོན་ཏན་ཆེ་བ་ཞིག་ཡིན་སྙམ་པས། ནམ་ཞིག་ལ་ཞང་རྒན་རྫིག་པོ་ཅན་གྱི་བྲང་
གཞུང་ལ་རང་གི་རྐང་སུག་འཁྱག་འཁེང་དུ་གྱུར་པ་དེ་གཏུག་ནས་ཚ་དྲོད་རེ་ཉམས་སུ་མྱོང་བའི་དུས་ཀྱི་དྲན་གསོ་ནི་མི་གཞོན་རང་གི་ཚེ་གཅིག་གི་མི་ཆོས་གནས་ལ་མཁས་དགོས་པའི་བསླབ་སྟོན་
ཞིག་ཏུ་གྱུར།
དེ་ཡང་ཞིབ་ཏུ་ཞུས་ན། སྟོན་ཟླ་དགུ་པ་ནང་ནས་ཨ་ཞང་ཀུན་བཟང་རྡོ་རྗེ་དང༌། ཞང་རྒན་ཁོང་གི་བུ་མོ་ཆུང་བ་དཔལ་མོ་གཡང་སྒྲོན་ངེད་གསུམ་པོ་འདྲེ་རུ་ནང་ཞེས་པའི་ལུང་ཆུང་རྩྭ་ཆུ་འཛོམས་པོ་
དེར་རྟ་རྫི་ལ་སོང་། ཉིན་གུང་མ་རེད་ཙམ་དུ་གནམ་ངོ་འཁྲིགས་ནས་འབྲུག་གློག་ཐོག་ཆར་བྱས་པས་རི་མགོ་ཐམས་ཅད་སེར་བས་བཏུམས་ཤིང་། ལུང་མདོ་ཐམས་ཅད་ཆུ་ཡིས་བཀང་པས་ཞང་རྒན་ངེད་
གསུམ་གར་འགྲོ་འདི་གབ་མེད་པར་བཟོས་བྱུང༌། སྐབས་དེར་ལྷགས་རླུང་ཡང་ཅུང་ཟད་ཆེ་བས་སྲིང་ཆུང་མ་དཔལ་མོ་གཡང་སྒྲོན་ངེད་གཉིས་ཀྱི་རྐང་ལག་ཡོད་ཚད་འཁྱག་རེངས་སུ་སོང་ནས་ཡར་མར་
{1 ཨ་བསྣོ་སྤགས་སྤགས་ཞེས་པ་ནི་ཁམས་སྒ་སྟོད་དམར་གསུམ་སྡེ་བརྒྱད་ཀྱི་ཡུལ་སྐད་དེ། མར་ཆེན་པོ་འཕངས་ནས་བསྣོས་པའི་ཟན་སྣུམ་རྩི་དང་། ཞིམ་ཆ་ཆེ་བའི་སྤགས་ལ་ཟེར། །
(2) ཉེ་རྩིས་ནི་གཉེན་ཉེ་འབྲེལ་ལ་བཅངས་པའི་རྩིས་འདང་ལ་ཟེར།



གོམ་གང་མི་ཐོན་པའི་ཚད་དུ་ལྷུང་། ཨ་ཞང་དྲིན་ཆེན་དེས་སྲིང་ཆུང་མ་དཔལ་མོ་གཡང་སྒྲོན་ངེད་གཉིས་ཀྱི་རྐང་ཆུང་འཁྱག་རེངས་ལ་གྱུར་པ་དེ་ཁོང་གི་བྲང་ཁར་དམར་རྗེན་དུ་གཏུག་ནས་ཚ་དྲོད་
གསོས། དེ་ནས་ཅུང་ཟད་སོང་མཚམས་གནམ་ངོ་དྭངས་ཤིང་རི་ཀླུང་ཡོད་ཚད་སྨུག་ཀློང་གིས་བསྒྲིབས་ནས་ཕྱོགས་ཙམ་ཡང་མི་མཐོང་བས། ཞང་རྒན་དང་ངེད་གསུམ་སྨུག་ཀློང་གིས་ཡོངས་སུ་གཡོགས་
པའི་འཇིག་རྟེན་དེར་ངལ་གསོའི་ཚུལ་དུ་བསྡད། དུས་ཡུན་གང་མཚམས་སོང་རྗེས་སྨུག་ཀློང་དྭངས་པས་ཞང་རྒན་གྱིས་སྲིང་ཆུང་ངེད་གཉིས་ལུང་ཁུག་ཏུ་རྫོངས་ནས་ཡུལ་ལ་མངགས། ཞང་རྒན་ཁོང་
ནི་མུ་མཐུད་དུ་རི་ངོས་སུ་འགོས་ནས་རྟ་རྫི་རུ་ཕེབས། གོང་ནས་ཞུས་པ་བཞིན་དུ་ཨ་ཞང་དྲིན་ཆེན་དེས་ངའི་འཁྱག་རེངས་སུ་གྱུར་པའི་རྐང་ཆུང་དེ་ཁོང་གི་སྙིང་ཁར་གསོས་པའི་བཀའ་དྲིན་འདི་ངས་
རྒྱུན་དུ་དྲན་གྱི་འདུག །རྒྱུ་མཚན་ནི་ངེད་ཚ་ཞང་གཉིས་ཀྱི་སོ་སོའི་མི་ཚེའི་དཀའ་སྡུག་ནི་འཁོར་བའི་བྱ་བ་ཁྲོད་ནས་བརྩིས་ཀྱིས་ཟིན་པ་མེད་ཀྱང་། ཚ་ཞང་གཉིས་ཀྱིས་དཀའ་སྡུག་ཆུང་ངུ་ཞིག་མཉམ་
དུ་མྱོང་པ་ནས་ཞང་རྒན་གྱི་གཟུགས་བརྙན་ཚ་བོའི་སེམས་ངོ་ན་ཚེ་གཅིག་ལ་བརྗེད་དུ་མེད་པར་བྱས།
ཨ་ཁུ་ཨ་ཞང་གི་ཐད་ནས་ང་ལ་འཇིག་རྟེན་སྤྱི་འགྲོས་ཀྱི་ཤེས་བྱ་མང་པོ་ཞིག་ངང་གིས་ལོབ་བྱུང་། དེའི་སྟབས་ཀྱིས་ད་ལྟ་ང་རང་ལ་ བོ་ཚ་མོ་མང་པོ་ཞིག་ཡོད་པས་ན། ངས་དུས་རྒྱུན་དུ་རང་ཉིད་
ཀྱི་འགྲོ་འདུག་སྤྱོད་ལམ་གྱི་ཐད་ནས་ཁོང་ཚོའི་མདུན་ས་ནས་གཟབ་གཟབ་བྱེད་ཀྱིན་ཡོད། ད་ལྟ་ངེད་སྤུན་ཚོའི་ལུས་ཐོག་ཏུ་ཡོད་པའི་རང་གཤིས་རྣལ་མ་དེ་ནི་ཚོང་ཁ་ཐབས་དང་། དཔའ་སྙིང་སྟོབས་
སོགས་མ་ཡིན། ངེད་སྤུན་ཚོ་ལ་ཡོད་པ་ནི་རང་གི་སྐད་ཡིག་རིག་གནས་དང་། གཞན་གྱི་ཡ་རབས་བསམ་སྦྱོར་དག་ལ་སློབ་སྦྱོང་བྱེད་འདོད་པ་དེ་ཁོ་ན་ཡིན། དེས་ན་སྤུན་ཆུང་ཚེ་བསམ་ངེད་གཉིས་ཀྱིས་
ལྷག་ཏུ་ཚ་བོ་ཚ་མོ་དག་ལ་ཤེས་རིག་ཡོན་ཏན་ལ་འབད་བརྩོན་བྱེད་དགོས་ཞེས་རྟག་ཏུ་ཁ་ཏ་སློབ་གསོ་གཏོང་གིན་ཡོད། འོན་ཏེ་ཚ་ཕྲུག་འདི་ཚོའི་ལུས་ཐོག་ཏུ་བཟང་པོའི་ཡོན་ཏན་ལྟ་བུའི་སྤྱོད་ལམ་
མང་པོ་ཞིག་ནི་དུས་དང་ཁོར་ཡུག་གི་སྟབས་ཀྱིས་ངེད་ཚོས་སེམས་ནས་དྲན་པ་ནང་བཞིན་ཡོང་ཐུབ་པ་དཀའ་འདུག་
སྤྱིར་ཡི་གེ་ཤེས་དགོས་པ་ནི་ཤིན་ཏུ་ནས་བདེན་ཏེ། རང་གི་ཕ་མེས་ནས་བརྒྱུད་ཅིང་རང་ལུས་ཀྱི་བླ་ཚེ་སྲོག་གསུམ་དང་འདྲེས་ནས་འབྲལ་ཐབས་མེད་པར་ཆགས་ཡོད། འདི་ནི་རང་གི་མི་ཚེའི་ལྟ་བ་
108



དང་། མི་ཚེའི་རིན་ཐང་། མི་ཚེའི་དོན་སྙིང་བཅས་ལ་ཕན་གནོད་ཅན་གྱི་དོན་དག་གལ་ཆེན་ཞིག་རེད་ལ། ཐ་ན་འདི་ཕྱིའི་ཕན་བདེ་ཞེས་པའི་འཚོ་བའི་དོན་སྙིང་རྙེད་མིན་ཐད་ནས་ཐད་ཀར་གདོང་
གཏུག་དགོས་པའི་གནད་དོན་ཞིག་ཀྱང་རེད། ཅིའི་ཕྱིར་ཞེ་ན། ཡིག་རིགས་རེ་རེའི་གཟུགས་སུ་མི་རིགས་དང་། ཡུལ་ལུང་ཞིག་གི་དགའ་སྐྱོ་ཆགས་སྡང་གི་འདུ་ཤེས་ཐིམ་ཡོད་པ་མ་ཚད། འཇིག་རྟེན་
ལྟ་བ་ཞིག་དང་མི་ཚེའི་ལྟ་བ་ཞིག་ཀྱང་རང་ལུས་ཀྱི་གྲིབ་གཟུགས་ལྟར་དུ་ལྷན་སྐྱེས་སུ་ཐོན་འདུག དུས་ཀྱི་འཕེལ་འགྲོས་དང་། ཁོར་ཡུག་གི་འགྱུར་ལྡོག སྤྱི་ཚོགས་ཀྱི་གནས་ཚུལ་སོགས་ཀྱི་དབང་གིས་
ཡིག་རིགས་དང་སྐད་རིགས་འགའ་ཞིག་ནི་འཚོ་བའི་དགོས་མཁོ་དབང་གིས་ཀྱང་ཤེས་དགོས་པར་གདའོ། ། དེ་ནི་འཚོ་ཐབས་ཙམ་ལས་གཞན་ཅི་ཡང་མིན། སྐབས་རེ་དུས་ཀྱི་འཕོ་འགྱུར་དབང་གིས་
རང་ལུས་འདོམ་གང་འདི་རྣམ་ཤེས་ཕྲ་མོ་ཞིག་གི་ཚང་ཙམ་ཡིན་པའི་ཆོས་ཉིད་ཡིན་པར་རྟོགས་ནས་རང་སྐད་དང་གཞན་སྐད། ཕ་ཡིག་དང་གཞན་ཡིག་གི་གོ་ས་ལྡོག་ཀྱང་སྲིད། འོན་ཀྱང་ལྟ་བ་དང་
རྟོགས་པ་དེ་རིགས་ནི་ལར་ཆེན་རླབས་ཆེ་བ་ནི་དཔེ་ཟླ་མེད་མོད། འོན་ཏེ་མི་རིགས་ཞིག་དང་རྒྱལ་ཁབ་ཅིག ཡུལ་ལུང་ཞིག་དང་ས་ཆ་གཅིག་གི་རང་ངོས་ནས་བྱས་ན་དེ་ནི་དེ་ཉིད་ཉམས་འགྲོ་བའི་སྐྱོ་
གར་གྱི་མགོ་ཚུགས་པའི་རྟགས་ཤིག་ལས་མ་འདས་པས། འཇིག་རྟེན་བྱ་བའི་ལས་ལ་མཁྱེན་པ་རྒྱས་པའི་སྐྱེ་བོ་དག་གིས་སྐད་དང་ཡི་གེ་སྦྱོང་བའི་ཚེ་ན་ཁོང་ཚོ་ལ་གཙོ་ཕལ་གྱི་འདུ་ཤེས་མེད་པར་ག་ལ་
སྲིད། གང་ལྟར་ཡིན་ཀྱང་ངེད་སྤུན་མཆེད་དག་གིས་ཀྱང་རང་རང་གི་བུ་ཚ་དག་ལ་འདིའི་སྐོར་ནས་སློབ་གསོ་རྒྱ་ཆེར་གཏོང་གིན་ཡོད། ལྷག་ཏུ་གཅེན་པོས་རང་གི་བུ་དང་བུ་མོ་ཚོ་ལ། ཨ་ཁུ་གཉིས་ལ་
སློབ་སྦྱོང་ཡག་པོ་བྱོས། ཡུལ་ལུང་དང་ཁྱིམ་ཚང་ལ་ཕན་ཐོགས་པ། ཕ་མ་ལ་དྲིན་ལན་འཇལ་ཞིང་རང་ཉིད་ཀྱི་འཚོ་བའི་བདེ་སྐྱིད་ཆེད་དུ་བོད་ཡིག་གཙོ་བྱས་པའི་ཡིག་རིགས་གཞན་ལ་འབད་པ་བྱས་
ཞེས་བསླབ་བྱ་གནང་གིན་འདུག །སླར་སྨྲས་པ། འཇིག་རྟེན་བདེ་སྐྱིད་ཞེས་བྱ་སྙན་མོ་འདི། །དར་ཟབ་བུ་རམ་ཁྲོད་དུ་བསྟིམས་ནས་མེད། །མི་སེམས་བདེ་སྐྱིད་ཆེ་ན་བདེ་སྐྱིད་དེ། །བདེ་སྐྱིད་ཡང་དག་མི་
སེམས་ཉིད་ལ་ཐུག །
109



11/
3ངག
ཕྲུག་
གསེར་ཟོ་གནམ་བཏགས་ཡོང་གི་མ་རེད ། ར
དརང་དགའ་དུས་སྤྲོ་དུས་ཉམ་ཆུང་འཁོས་ཞན་ ཚེ་ལ་ཕན་རེ་ཐོགས་ན་བཏོགས་
དང་ཆོས་ཟེར་བ་ཡང་་་དེ་རེད་ཅེས་རྟག་པར་ངེད་ཚོ་ལ་གསུངས་པ་མ་ཚད། ལྷག་ཏུ་ས་ཆ་གཞན་ནས་འབྲོང་་་
མདའི་ཕྱོགས་སུ་ཡོང་བའི་སློང་མོ་བ་དག་ལ་ཨ་མསུན་སློང་མོ་བ་སྒོ་ནས་ཡུན་རིང་སྒུག་ཏུ་མ་
མགྱོགས་པོར་སོང་ནས་བཟའ་འབྲུ་མང་ཉུང་དང་། ཁ་ཟས་
ཉུང་དང་། ཁ་ཟས་ཆེ་ཆུང་དང་ལོ་ ཅི་སྟེར་རྒྱུ་ཡོད་ནའང་
མགྱོགས་པོར་བྱིན་དང་གསུངས་པ་སོགས་ཀྱི་བསླབ་བྱ་གནང་གིན་ཡོད། ད་ལྟ་ངས་ཕྱི་ང་འདང་ཞིག་བརྒྱབ་ན་་་
དེ་ནི་མ་དྲིན་ཅུན་ ཆེན་ཁོང་ཚོ་སྔར་དབུ་པ་སུ་འགྲོ་དུས་གཞན་གྱི་ལག་ནས་ཁྲབ་གོས་མྱོང་བའི་དཀའ་སྡུག་
ཚོར་བས། འཚོ་ཐབས་ཞན་པ་དག་གི་སྡུག་བསྔལ་ལ་ལྷག་ཏུ་སེམས་བརྩེ་བ་ཡིན་པ་རེད་
རྩེ་བ་ཡིན་པ་རེད་བསམ་གྱིན་འདུག །གང་
ལྟར་ཡིན་ཀྱང་འབྲོང་མདའ་གྲོང་གི་མོ་དུད་ཁག་དང་། སྒྲོན་མཚོ་། ཨ་དགའ། སྒྲོནམ་ལྷ་མོ་སོགས་ཀྱིས་ངའི་ཨ་མ་
དྲིན་མོ་ཆེ་སྐུ་མཁར་འགྲོ་མ་དེ་ཞེས་རྟག་པར་གུས་བརྩི་ཡག་པོ་ཡོད།



ལེའུ་བདུན་པ།
སློབ་གྲྭ་འགྲིམ་པའི་སྐལ་བ་ལྡན་མིན་ལས། །
མིང་སྲིང་དྲུག་གི་ལས་ལ་ཁྱད་པར་བྱུང་། །
བྱང་ཆུབ་སེམས་དཔའ་ཡང་ཆོས་བཞི་དང་ལྡན་ན་སེམས་ཅན་གྱི་སྟོན་པར་བྱེད་པར་འགྱུར་རོ། །བཞི་གང་ཞེ་ན། རྟག་ཏུ་
སེམས་ཅན་ལ་ཕན་པར་དང་བདེ་བ་སྒྲུབ་པར་བྱེད་པ་དང་། རང་གི་དགའ་བ་ཡོངས་སུ་འདོར་བ་དང་། མཉེས་དེས་བྱས་ཏེ་
བཟོད་པ་བསྒོམ་པ་དང་
ང་ལེ་ལོ་སྤང་བ་དང་བཞིའོ། ། ཞེས་ཐར་མདོ་ལས་དྲངས།



ལེའུ་གོང་མའི་ནང་དུ་ཞུས་པ་ལྟར་དུ་མིང་སྲིང་དྲུག་པོས་ཆོས་ཡིག་ནས་མགོ་བརྩམས་ཏེ་བོད་ཡིག་སློབ་པས། ཕྱིས་སུ་མིང་སྲིང་དྲུག་ཀར་བོད་ཡིག་འདོན་ཀློག་ཐད་ནས་དཀའ་ངལ་ཆེན་པོ་མེད་པ་འདྲ།
འོན་ཏེ་སྐབས་དེར་ཡུལ་ཀའི་སྲོལ་དང་། སྐྱེ་བོ་རང་གི་ལས་བསོད་སོགས་ཀྱི་དབང་གིས་སྲིང་རྒན་མ་ཚངས་དབྱངས་དཔལ་མོ་དང་། གཅེན་པོ་ཀརྨ་ཚེ་འཕེལ་གཉིས་མ་གཏོགས། སྲིང་མོ་ཉི་མ་བཟང་མོ་
དང་། ངེད་མིང་སྲིང་ཆུང་བ་གསུམ་ནི་རྒྱ་ཡིག་དང་། རྩིས་རིག་ལའང་སྦྱོང་པའི་གོ་སྐབས་བཟང་པོ་ཞིག་རྙེད་སོང་། དེ་ནི་ངེད་ཚོ་ཡུལ་ཚོའི་སློབ་གྲྭ་ནང་དུ་རིག་གནས་སློབ་པར་འགྲོ་མྱོང་ཡོད། ཡུལ་ཚོ་
སློབ་གྲྭ་ལ་ཕ་ཡུལ་ནས་ཡོངས་གྲགས་སུ་འཛི་མདའ་སློབ་གྲྭ་ཞེས་མིང་དུ་འབོད།
ཡུལ་ཚོའི་སློབ་གྲྭ་ནང་དུ་ཐོག་མར་འགྲོ་མཁན་ནི་སྲིང་མོ་ཉི་མ་བཟང་མོ་ཡིན། འོན་ཏེ་རྗེས་སུ་ལོ་རིམ་བཞི་པ་ལ་སླེབས་དུས་འབྲོང་མདའ་གྲོང་གི་སློབ་མ། ཨ་ནེ་ཟླ་བ་སྒྲོལ་མའི་གཅེས་ཕྲུག་སྟེ་ཚེ་
དབང་བཤད་སྒྲུབ་མ་གཏོགས་དུད་གཞན་གྱི་སློབ་མ་དག་ཕ་མས་
པ་སློབ་གྲྭ་ལས་ཚུར་འཐེན་ “ ཏེ་རུ་ཁག་གི་ལས་གྲལ་དུ་རྫོངས་ནས་ངལ་ལས་པ་བྱས་པས་སྲིང་མོ་ཉི་མའང་དེ་གྲལ་དུ་ཚུད། ཡུལ་ཚོ་སྲིད་
གཞུང་ནི་འཛི་མདའ་ཞེས་པ་འབྲི་ཆུ་འབབ་རྒྱུན་གྱི་གད་ཐོག་ཅིག་ཏུ་ཆགས་ཡོད། ས་དེར་མདུན་རྒྱབ་གཉིས་ཀར་རི་ཆེན་པོ་གནམ་ལ་ཟུག་པ་འདྲ་བ་མང་ཞིང་། ལུང་འགག་ཅིག་ཏུ་ཡུལ་སྡེ་དེ་ཆགས་
ཡོད་པས་སྔ་དྲོ་ཉི་མ་ཤར་བ་ཕྱི་ཞིང་། དགོང་མོ་ཉི་མ་ཕེབས་པ་སྔ་བས་དངོས་གནས་འཁྱག་དགྲ་ཆེ་བའི་ས་ཞིག་རེད། སྔར་མི་དམངས་སྤྱི་ཁང་གསར་དུ་བཙུགས་མ་ཐག་ཡིན་ན་ཡུལ་ཚོ་སྲིད་གཞུང་
འབྲོང་མདའ་རུ་ཡོད་ཀྱང་། དགོང་མོ་ཞིག་ལ་ཡུལ་མིས་གཞུང་གི་ལས་བྱེད་པ་ལྐོག་གསོད་གཏོང་བ་སོགས་གནས་ཚུལ་ཚབས་ཆེན་འགའ་བྱུང་བས་སྲིད་གཞུང་འཛི་མདའ་རུ་སྤོས་ཤིང་། མིང་ནི་རང་
kII
1 འཛི་མདའ་སྡེ་བ་རུ་འབྲོང་མདའི་ཡུལ་ཚོ་སྲིད་གཞུང་ཆགས་ཡོད།
(2) སློབ་གྲྭ་ནས་ཚུར་འཐེན་ཞེས་པ་ནི་སློབ་གྲྭ་ལས་མར་བཤོལ་བའི་དོན།
3) འཁྱག་དགྲ་ཞེས་པ་ནི་ལྷགས་རླུང་དང་གྲང་ངར་ཆེ་བའི་དོན། འདྲ་བ་རྒྱུ་མཚན་དུ་བྱས་ནས་དེ་ཉིད་དགྲ་ཡི་དཔེ་རུ་བཀོད་པ་ཡིན།



སོར་བཞག་པ་རེད།
འབྲོང་མདའ་ཞེས་པ་ནི་སྤྱིར་དུད་ཚང་གཅིག་གི་དུད་མིང་ཡིན། ད་ལྟ་ནི་སྡེ་འདིའི་སྡེ་མིང་ཡང་ཡིན་པ་མ་ཚད། ཡུལ་ཚོ་ཞིག་གི་ཡུལ་མིང་ལའང་ཆགས་ཟིན། འབྲོང་མདའ་ཞེས་པའི་མིང་འདིའི་
བྱུང་ལུགས་ལ་བཤད་པ་མི་མཐུན་པ་མང་པོ་ཞིག་འདུག ས་གནས་ཀྱི་ལོ་རྒྱུས་དང་རིག་གནས་ལ་ཤེས་རྟོགས་འདྲིས་གསུམ་ཅུང་ཟད་རེ་ཡོད་པའི་སྐྱེ་བོ་དག་གིས་སོ་སོའི་སྣང་བ་དང་མཐུན་པར་མགྲོན་
མདའ་དང་། འབྲི་མདའ་སོགས་ཅི་རིགས་བཤད་ཀྱིན་གདའ། དཔེར་ན། སྐྱེ་བོ་འགའ་རེས་གསེར་ལྡན་འབྲི་ཆུ་འབབ་པའི་མདའ་སྒོ་ལ་སྡེ་འདི་ཆགས་པས་དོན་དུ་འབྲི་མདའ་ཡིན་ཞེས་བཤད་པའོ། །དེ་
ནི་འབྲོང་མདའ་ཡུལ་ཕྱོགས་ཙམ་མིན་པ། མདོ་སྟོད་ཡུལ་གྲུ་ཕྱོགས་ནས་ཀྱང་ཡུལ་ཀ་འདི་དང་ས་ཆ་འདི་ནས་བཟུང་སྟེ་ཡུལ་ཀ་དེ་དང་ས་ཆ་དེའི་ཡན་ལ་འབྲི་ཆུའི་ཕུ་ཡིན། མདའ་ནི་ལུང་པ་འདི་དང་
ས་ཆ་འདི་ནས་བཟུང་སྟེ་ས་ཆ་དེའི་མཚམས་སུ་འབྲི་ཆུའི་སྨད་ཡིན་ཞེས་ཏན་ཏན་གྱི་ས་ཆ་ཞིག་ལ་ངོས་འཛིན་སྲོལ་ཡོད་ཚོད་མི་འདུག ཡང་འགའ་རེས་སྔར་གྱི་ཡིག་རྙིང་ནང་དུའང་མགྲོན་མདའ་
ཞེས་པའི་མིང་འདི་མཐོང་རྒྱུ་འདུག་པས། སྔར་འབྲི་ཆུ་བརྒལ་བར་ཁམས་སྟོད་སྒ་ཡི་མཆོད་རྟེན་དཀར་པོའི་ཐད་ནས་གྲུ་ཤན་རྟ་མགོ་བུད་ཀྱིན་ཡོད་པས་གྲུ་ཁ་འདི་རུ་ཨ་ཇོ་གནས་སྐོར་པ་དང་། ཚོང་
པ་སོགས་ཡར་འགྲོ་ཚུར་འོང་གི་ཕྱི་ཕྱོགས་མགྲོན་པོ་མང་བས་མགྲོན་པོ་འབབ་སའི་ས་ཚིགས་ཤིག་ཏུ་གྲུབ་པས་ན་དང་མགྲོན་མདའ་ཞེས་མིང་དུ་ཐོགས་ཤས་ཆེ་འདུག་ཅེས་ལབ་པར་ཐོས། བཤད་
སྲོལ་དེ་ལའང་མི་འགྲིག་པའི་ཆ་ཅུང་ཟད་རེ་མཆིས་ཏེ། དེ་ལ་མདའ་ཞེས་པའི་མིང་འདིའི་བྱུང་ཁུངས་མེད་ཅིང་། མགྲོན་པོའང་སྔར་འབྲོང་མདའ་གྲོང་ལ་སྡོད་སྲོལ་ཡོད་ཅེས་པའི་གཏམ་ནི་རྒན་པོའི་
ངག་རྒྱུན་ཙམ་ཡང་ང་རང་ཚོས་རྣ་བས་མ་ཐོས་སོ། །དེ་མ་ཚད་ཐག་མདའ་དང་། ལབ་མདའ་གྲོང་པ་གཉིས་ཀ་འབྲོང་མདའ་ལས་མཆོད་རྟེན་དཀར་པོའི་གྲུ་ཁ་ལ་ཐག་ཉེ་པོ་ཡོད་པས་མགྲོན་པོ་དག་ནི་
[4
1 མགྲོན་མདའ་ཞེས་པའི་མིང་འདི་ངོར་དགོན་མཁན་པོ་དཔལ་ལྡན་ཆོས་སྐྱོང་གི་རྣམ་ཐར་ནང་དུ་ཐོག་མར་འཁོད་པར་སྣང་། སྒ་སྟོན་རྡོ་རྗེ་འཆང་ངག་དབང་ལེགས་པའི་རྣམ་ཐར་དུ་མགྲོན་ཟླ་ཞེས་པའང་བྲིས་འདུག མིང་འདི་ནི་འདོད་རྒྱལ་དང་རྗེས་གྲུབ་གཉིས་
ལས་གང་ཡིན་མུ་རུ་བརྟག་པའི་གཞིའོ། །



གྲོང་པ་དེར་མགྲོན་པོར་མི་སྡོད་པར་དེ་ལས་ཐག་རིང་བའི་འབྲོང་མདའི་གྲོང་ལ་སྡོད་ཨེ་སྲིད་ན། གལ་སྲིད་འབྲོང་མདའི་གྲོང་འོག་གི་འབྲི་ཆུ་ལས་རབ་རྒྱག་པའམ་གྲུ་ཤན་རྟ་མགོ་འབུད་པ་ཡིན་ཅེ་
ན། ད་ལྟའི་འབྲི་ཆུ་ཟམ་པ་ཡོད་སའི་སྡེ་ལ་གྲུ་བུད་མདའ་ཟེར་བ་ལྟར་དུ། འབྲོང་མདའ་ལའང་གྲུ་མདའ་མི་ཟེར་བ་ཅིའི་ཕྱིར་མགྲོན་མདའ་ཟེར་དགོས་སམ། ཡང་འགའ་རེས་ཕོ་རྒོད་པོས་འབྲོང་གཡག་
ལ་མདའ་ལྟོང་སྤྲད་པའི་ལུང་པ་དང་སྡེ་པ་ཡིན་ཞེས་མིང་ངོར་བལྟས་ནས་འགྲེལ་བཤད་རེ་བྱེད་འདུག་མོད། དེ་ནི་འདྲ་དཔེ་བཙན་འགེལ་གྱི་སྐྱོན་ཆེའོ། །གལ་སྲིད་དེ་འདྲ་ཡིན་ན་འབྲི་ཆུ་ཉིན་སྲིབ་
གཉིས་ཀྱི་ཡུལ་སྡེ་ལ་ཐོག་ལུང་དང་ཐག་མདའ། འཛི་ཕུ་དང་འཛི་མདའ། ལབ་པ་དང་ལབ་མདའ་ཞེས་པ་དག་གི་མདའ་ནི་ལུང་པའི་ཕུ་མདའ་གཉིས་ལས་ལུང་པའི་མདའ་ལ་གོ་བ་ལོ་གསུམ་བྱིས་པས་
ཀྱང་རྟོགས་སླའོ། །འོན་ཏེ་འབྲོང་ཞེས་པའི་མིང་འདི་ལ་ཅུང་ཟད་དཔྱད་དགོས་པའང་འདུག་སྟེ། སྡེ་འབྲོང་མདའ་ཆགས་སའི་ལུང་ཆུང་འདིའི་ནང་ལ་སྔར་འབྲོང་མཐོང་རྒྱུ་ཡོད་པས་འབྲོང་མདའ་ཞེས་
མིང་ཐོགས་པར་ཡིན་ཀྱང་སྲིད། དེ་ཡང་ལུང་པ་འདིའི་གཡོན་ཕྱོགས་ཀྱི་རི་ཤོག་དེ་ལ་འབྲོང་རི་ཤོག་ཅེས་ཟེར་ཞིང་། ལུང་པ་ཕུའི་སྤང་ཁ་ཆུང་ཆུང་ཞིག་ཡོད་པ་དེའི་མིང་ལ་ཀོ་བཏིང་ཞེས་འབོད་པ་དང་།
ལུང་ཆུང་འདིའི་གཡས་ལ་མཛོ་རི་ཞེས་པའི་རི་བོ་ཞིག་ཀྱང་ཡོད། དེས་ན་འབྲོང་དང་འབྲེལ་ནས་ལུང་པའི་མདའ་ལ་འབྲོང་མདའ་ཞེས་མིང་འདི་ཐོགས་ཀྱང་སྲིད།
ད་དུང་མིང་འདི་ཐོགས་སྟངས་ཀྱི་ཐད་ནས་ཞུ་བྱ་གཞན་ཞིག་ཀྱང་འདུག་པས་སྣང་ཆུང་མ་གནང་རོགས། དེ་ནི་སྒ་དམར་གསུམ་སྡེ་བརྒྱད་གཙོ་གྱུར་པའི་འབྲི་ཆུ་ཉིན་སྲིབ་གཉིས་སུ་ཐར་ཐོར་དུ་ཆགས་
པའི་ཞིང་སྡེ་འདི་དག་གི་དུད་མིང་ལ། གྲོང་སྡེ་སོ་སོ་ཆགས་སྟངས་དང་དུད་ཚང་གི་མཁར་ཁང་ར་བ་གནས་སྟངས་ཀྱི་ཆ་ནས་དུད་ཚང་ཁག་ལ་མིང་འདོགས་སྲོལ་ཞིག་ཀྱང་ཡོད། དཔེར་ན། སྡེ་འབྲོང་
མདའ་ལ་མཚོན་ན། འབྲོང་མདའ་གྲོང་པ་དེ་གད་པ་ཆེན་པོ་ཞིག་གི་ཐོག་ཏུ་ཆགས་པས་ན། དུད་ཅིག་གི་མིང་ལ་གད་ཐོག་ཚང་ཟེར་བ་ཡོད་ཅིང་། གྲོང་པའི་དཀྱིལ་དབུས་སུ་ཡོད་པའི་དུད་ཅིག་ལ་
དབུས་གསེབ་ཚང་ཟེར་བ་ཡོད་པ་དང་། གྲོང་པའི་སྟོད་ན་ཡོད་པའི་དུད་ཚང་ལ་གྲོང་ལྟག་ཚང་དང་། གྲོང་མགོ་ཚང་། གྲོང་སྟོད་ཚང་ཟེར་བ་ཡོད་ལ། འབྲོང་མདའ་གྲོང་ལས་མར་གཤམ་ཙམ་ན་ཡོད་
1 15
(1) ན་ནི་འདི་ནས་ལྡོག་སྟེ་དྲི་བ་འཕངས་པའི་ཚིག་ཡིན།



པའི་དུད་ལ་གྲོང་སྨད་ཚང་དང་། གྲོང་ཤོད་ཚང་། འབྲོང་མདའ་ཚང་བཅས་ཡོད་པས་དོན་དུ་འབྲོང་མདའ་ཞེས་པ་འདི་གྲོང་མདའམ་གྲོང་འདབས་ཞེས་པ་ལས་རིམ་བཞིན་སྒྲ་འགྱུར་བ་ཡིན་ནའང་སྲིད།
ཡང་གཅིག་བྱས་ན་འབྲོང་མདའ་ཞེས་པའི་མིང་འདི་རྒྱུ་མཚན་ཅི་ཡང་བཤད་དུ་མེད་པའི་འདོད་རྒྱལ་གྱི་མིང་ཞིག་ཡིན་ནའང་ཐང་། གང་ལྟར་ཀྱང་ཞིང་པ་ས་ཆའི་དུད་ཚང་ཕལ་མོ་ཆེ་ལ་རུས་འདི་དེ་
ཙམ་མི་སྤྱད་ཅིང་དུད་མིང་ཁོ་ནས་འབོད་ཀྱིན་འདུག །དཔེར་ན། ངའི་ཁྱིམ་ཚང་གི་རིགས་རུས་ལའང་ཁུངས་ལུང་ཡོད་པ་ཞིག་ངས་རྩ་བ་ནས་མ་རྙེད། འབྲི་ཆུ་ཕ་རོལ་དུ་ཡོད་དུས་ལབ་མདའི་གྲོང་སྟོད་
དམར་མགོ་ཚང་ཟེར་བ་ནི་ངའི་ཨ་མྱེའི་ཁྱིམ་མིང་ངམ་དུད་མིང་རེད། ཨ་མྱེ་ཤེས་བྱ་འབྲི་ཆུ་སྲིབ་ཕྱོགས་སུ་མག་པ་ཡོང་དུས་ཀྱང་དུད་མིང་ལ་འབྲོང་མདའི་གྲོང་སྟོད་ཚང་ཟེར་འདུག ཕྱིས་སུའང་རུས་
ཤིག་ལར་ནས་སྤྲད་མི་འདུག
ཁམས་ཕྱོགས་ཀྱི་འབྲོག་ཡུལ་ནས་རིགས་རུས་ཆོ་འབྲང་གི་འདུ་ཤེས་ཞིང་ལས་ས་ཁུལ་ལས་ཆེ་བར་འདུག་ཀྱང་། སྔར་དུས་ཟིང་གི་སྐབས་སུ་ཞིང་འབྲོག་ཁྱད་མེད་དུ་ཡུལ་མི་མང་པོ་ཕར་འགྲོ་ཚུར་ཡོང་
དང་། རང་མགོ་གར་ཐོན་དུ་སོང་ནས་ཁྱིམ་གཞིས་བཅས་པས་ཁོང་ཚོ་ལ་བུ་རྒྱུད་ནི་གངས་རིལ་སྒྲིལ་བ་ལྟར་དུ་ཨ་རྒྱུད་ཡང་རྒྱུད་དུ་བྱུང་ནས་དུད་ཆེན་པོ་ཆགས་ཡོད། དེང་སང་གཞུང་ཕྱོགས་ཀྱི་སྲིད་
ཇུས་ལས་སྐྱེ་ཁམས་གནས་སྤོ་ལྟ་བུ་དང་། གཞན་སྤྱི་ཚོགས་འཕེལ་རྒྱས་འགྲོ་བ་སོགས་ཕྱི་རོལ་གྱི་རྒྱུ་རྐྱེན་དུ་མའི་དབང་གིས་ས་ཁུག་ལུང་ཀྱོག་གི་གྲོང་སྡེ་ཡུལ་མི་རྣམས་སྐྱེ་མདོ་ལྟ་བུ་གྲོང་རྡལ་ཆེ་མ་
ཆུང་གསུམ་དུ་སྤོས་ནས་ཁོང་ཚོའི་བུ་རྒྱུད་དག་སློབ་ཆུང་ནས་བཟུང་སྟེ་རིམ་བཞིན་སློབ་གྲྭ་ལ་གཏོང་བ་རེད། སློབ་གྲྭ་ནང་ནས་ཕྱོགས་བཞི་མཚམས་བརྒྱད་ནས་འདུས་པའི་བུ་དང་བུ་མོ་མི་ཉུང་བ་ཞིག་
ནི། སྔར་རིགས་རུས་གཅིག་པའི་ཕ་མེས་ལས་མཆེད་པའི་མིང་སྲིང་ཉེ་འདྲིས་ཀྱི་བུ་རྒྱུད་ཡིན་པའི་ཤ་ཁྲག་གི་འབྲེལ་བ་ཤ་སྟག་ལྡན་ཀྱང་། ཁྱིམ་མི་ཚོས་ཁྱིམ་ཚང་རང་རང་གི་མཆེད་ས་མཆེད་ཁུངས་
སོགས་བུ་རྒྱུད་ལ་ངོ་སྤྲོད་མཚམས་སྦྱོར་མེད་པའི་སྟབས་ཀྱིས་ལོ་ཆུང་གཞོན་ནུ་ཕན་ཚུན་ཀྱང་ངོ་མ་ཤེས་པ་གྱུར་ནས་སློབ་ཆེན་འགྲིམ་པའི་ཚེ་ན་བུ་དང་བུ་མོ་ཚོ་འགའ་ “ དགའ་རོགས་སུ་གྱུར་ནས་ཚེ་
116
[ ཚོ་འགའ་ནི་ཚོ་དང་ཚོ་བྱས་པ་འགའ་ཤས་ཤིག་ཅེས་པའི་དོན།



གཅིག་ལ་ནམ་མཁའི་བྱ་ལ་བྱ་རོགས་འདུག ས་འོག་འབུ་ལ་འབུ་རོགས་དགོས་པས། འུ་གཉིས་ཀྱང་སྐྱིད་ལ་སྡུག་པའི་འཇིག་རྟེན་མི་ཡུལ་ནས་དགའ་བའི་སོ་ཕྲེང་ངོམ་ན་མཉམ་ངོམ། སྡུག་གི་མིག་ཆུ་
མངགས་ན་མཉམ་མངགས་བྱེད་ཅེས་པ་སོགས་འགྱུར་མེད་ཀྱི་དམ་བཅའ་ལ་གཤིན་རྗེ་མདུན་དུ་སོང་ཀྱང་བག་མི་ཚ་བའི་སྡིག་མནའ་དྲག་པོ་རེས་བཅིངས་ཏེ་འགྲོ་གིན་འདུག དེའི་མཐར་འབྲས་ནི་ཡ་
ང་བ་ཞིག་ཡིན་པ་བཤད་ཅི་དགོས། དམར་དཔེར་རམ་དཔེ་མཚོན་ངོ་མ་ཞིག་ལ། ལོ་འགའི་སྔོན་དུ་སྐྱེ་རྒུ་མདོ་ནས་ལུགས་གཉིས་གནས་ལ་མཁྱེན་པ་རྒྱས་པའི་སྐྱེས་བུ་ཞིག་གི་ཐུགས་བཀོད་ལས། ཁོང་
ཚོའི་རིགས་རུས་པ་གཅིག་པའི་ཉེ་ཤག་ཚང་མ་མཉམ་དུ་རུབ་ནས་ཕན་ཚུན་ངོ་ཤེས་པ་བྱས་ཏེ་སྐྱིད་སྡུག་གི་ཁ་བརྡ་རེ་ལབ་པའི་སྐབས་སུ། ཕྲུ་གུ་ལོ་བདུན་བརྒྱད་ལ་འཚར་ཟིན་པའི་དུད་ཚང་མི་ཉུང་
བ་ཞིག་གི་ཁྱོ་ཤུག་གཉིས་ཀ་ད་གཟོད་ཉེ་ཐག་ཐུང་བའི་རུས་གཅིག་པ་ཡིན་པར་ཤེས་ཏེ་ཉེ་གཏུག་སྟོན་མོ་ཁ་རུ་འགྲོ་མི་ཕོད་པའི་ངོ་ཚ་གནམ་འོག་ཏུ་མི་ཤོང་བའི་གནས་ཚུལ་བྱུང་ཡོད་རབས་འདུག །
མདོར་ན་རུས་འདི་ཡོད་རྒྱུ་ན་བུ་རབས་ཚ་རྒྱུད་དག་ཉེ་འདྲིས་ངོ་ཤེས་པར་ཕན་ཐོགས་ཆེན་པོ་ཡོང་བ་མ་ཚད། ཉེ་ཐག་ཐུང་པོའི་སྒོ་ནས་གཉེན་སྒྲིག་མི་ཡོང་བའི་དགེ་མཚན་ཡང་ཆེན་པོར་འདུག
ད་ནི་ས་མིང་ཡུལ་མིང་དང་རིགས་རུས་ཡོད་མེད་ཀྱི་བྱ་བ་ཡག་ཉེས་ལ་མ་གཡེང་ནས་དུད་ཚང་རང་གི་མི་ཚེ་ལོ་རྒྱུས་ལ་འཇུས་ནས་བཤད་ན། སྲིང་མོ་ཉི་མ་བཟང་མོ་ཁོང་ཚོ་སློབ་གྲྭ་ནས་ཚུར་འཐེན་
བྱས་ནས་ལོ་གསུམ་ཙམ་སོང་རྗེས། འབྲོང་མདའ་གྲོང་ནས་ངག་དབང་ལེགས་སྒྲུབ་དང་། ཉི་མ་ཚེ་རིང་། ང་རང་བཅས་གསུམ་པོ་ཡུལ་ཚོ་སྲིད་གཞུང་གི་སློབ་གྲྭ་རུ་སོང་། དང་ཐོག་ལོ་གཉིས་ཙམ་ལ་ང་
རང་སློབ་གྲྭ་རུ་སུན་དྲགས་ནས་འགྲོ་འདོད་མེད་པར། རེས་གཟའ་ཉི་མ་ལ་རྟག་པར་མ་ལོ་དྲིན་ཆེན་དེའི་ལུས་ལ་འཇུ་འཐམ་བྱས་ནས་ངུ་འབོད་ཁོ་ན་བྱས། དེའི་ཚེ་ཨ་མས་ཀྱང་ངའི་མགོ་ལ་འཇམ་པོས་
བྱིལ་བྱིལ་མཛད་ནས་ངུ་ཤུམ་གནང་ཤ་སྟག་རེད། ཚུལ་དེ་ཡུལ་མི་ཚོས་མཐོང་བའི་ཚེ་ན་ཚང་མ་སེམས་སྐྱོ་བའི་ངང་ནས་ངེད་མ་བུ་གཉིས་ལ། ད་ཁྱོད་མ་བུ་གཉིས་ཀའི་སེམས་ལ་ཆུ་བསོག་ཏུ་མ་འཇུག
བུ་ཆུང་སློབ་གྲྭ་ནས་བཤོལ་དང་ཡག་ས་རེད་ཅེས་སེམས་བཟང་གི་གཏམ་དག་བཤད་པར་བྱེད། འོན་ཀྱང་དངོས་སུ་སློབ་གྲྭ་ནས་བཤོལ་བའི་སྟ་གོན་བྱ་བ་ཟུར་ཙམ་ཡང་སྒྲུབ་མྱོང་མེད་ལ། ང་རང་ཡང་
LI
d) ལུང་པ་རང་ངོས་ཀྱི་རིགས་རུས་ཆོ་འབྲང་གི་རིག་གནས་ལས་བཤད་པ་ལྟར་ན་ཕོ་མོ་གཉིས་ཀྱི་བར་དུ་ངེས་པར་དུ་མི་རབས་བདུན་བརྒྱུད་པ་ཡིན་ན་ད་གཟོད་གཉེན་སྒྲིག་བྱེད་ཆོག་པར་བཤད།



811
སློབ་གྲྭ་ནས་ཚུར་ཡུལ་ལ་ལོག་འགྲོ་བའི་བསམ་པ་ཐག་ཆོད་པོ་ཞིག་ལར་ནས་ཡོད་མ་མྱོང་། དེ་ནས་ལོ་གཉིས་འགོར་རྗེས་ངའི་སྲིང་ཆུང་མ་ཕུར་བུ་མཚོ་མོ་དང་། ཞང་རྒན་ཀུན་བཟང་གི་བུ་མོ་ཆུང་
བ་དཔལ་མོ་གཡང་སྒྲོན། ང་དང་ལོ་མཉམ་ཡིན་པའི་ངའི་ཨ་ནེའི་བུ་རིག་འཛིན་སོགས་གཅིག་རྗེས་གཉིས་མཐུད་དུ་ཡུལ་ཚོའི་སློབ་གྲྭ་རུ་མངགས་པས། མཐའ་མ་ང་རང་སློབ་ཆུང་ལོ་རིམ་ལྔ་པ་ནས་
མཐར་ཕྱིན་པའི་དུས་སུ་འབྲོང་མདའ་གྲོང་པ་ནས་བུ་དང་བུ་མོ་བཅོ་ལྔ་ཡས་མས་ཤིག་ཡུལ་ཚོ་སློབ་གྲྭ་ལ་གཏོང་ཡོད།
བོད་ཡིག་ནི་རུ་ཁག་སློབ་གྲྭ་ནས་ཀྱང་ཡག་པོ་ཞིག་བསླབས་ཡོད་ཐོག ངས་གོང་ནས་ཞུས་པ་བཞིན་དུ་ངེད་མིང་སྲིང་ཚང་མས་ཐོག་དང་པོ་ཨ་མྱེ་བདེ་ཆེན་དང་ཕ་རྒན་གཉིས་ལས་ཡི་གེའི་ཀློག་
བསླབས་པ་ཡིན་པས་བོད་ཡིག་འདོན་ཀློག་གི་ཐད་ནས་ང་ལ་སྒྲ་དག་སྒྲོས་ཆ་ཡག་པོ་ཡོད། སྔར་ཁྱིམ་ནས་ཁོམ་པ་ཅུང་ཟད་རེ་ཡོད་དུས་ཨ་ཕས་ཉ་ཚེ་རིང་རེ་ཟུང་དགའ་རྟགས་སུ་སྤྲད་ནས་རྟག་ཏུ་ང་
རང་ཚོ་ལ་འཕགས་པ་ཕུང་པོ་གསུམ་པོའི་མདོ་དེ་འབྲུ་དེད་དང་། ཚེག་དེད་བྱེད་དུ་བཅུག་པས་དེའི་བཀའ་དྲིན་ཀྱང་ལོས་ཡིན། དང་ཐོག་ཡུལ་ཚོ་སློབ་གྲྭ་རུ་ཞུགས་དུས་དགེ་རྒན་ཚེ་རིང་གཡང་སྐྱིད་
ཟེར་བ་གཟུགས་བོངས་ཅུང་ཐུང་ཞིང་མིག་གཉིས་ཤིན་ཏུ་ཆུང་བས་དུས་རྟག་ཏུ་ཕྱེ་མ་བཙུམ་བྱས་འདུག་སྙམ་པའི་བུད་མེད་ཅིག་གིས་ང་ལ་བོད་ཡིག་ཀློག་ཏུ་བཅུག་ནས་ཐད་ཀར་ང་རང་སློབ་གྲྭ་དེའི་ལོ་
རིམ་གསུམ་པ་ལ་བཞག་བྱུང་། འོན་ཏེ་གཟའ་འཁོར་གཉིས་འགོར་ལ་མ་འགོར་བར་ཉིན་ཞིག་གི་ཕྱི་དྲོ་ལ། ངེད་ཚང་འཛིན་གྲྭའི་སློབ་ཁང་དུ་དགེ་རྒན་ཤེར་རྡོ་ཟེར་བ། རྟག་ཏུ་རྟ་ལྕག་ཅིག་ལག་ཏུ་བཟུང་
བའི་སྐྱེས་པ་གཟུགས་ཐུང་ཞིག་དང་མཉམ་དུ་དགེ་རྒན་ཚེ་རིང་གཡང་སྐྱིད་སླེབས་ནས། ང་དང་སློབ་གྲོགས་བསོད་ནམས་རྒྱ་མཚོ་ཟེར་བ་ངེད་གཉིས་གཞུང་ལས་ཁང་དུ་ཁྲིད་དེ་རྒྱ་ཡིག་གི་དེབ་སྤམ་
ཁ་མཐུག་པོ། ཁ་རྒྱ་ཆུང་བ་ཞིག་བླངས་ནས་དེའི་ནང་ནས་ཡི་གེ་འགའ་ལ་མཛུབ་མོ་བཙུགས་ཏེ་ཐོན་ཟེར་བ་དང་། དེ་རྗེས་དགེ་རྒན་ཤེར་རྡོས་ང་ལ་མའོ་ཀྲུའུ་ཞི་ཞེས་ཡིག་འབྲུ་གསུམ་དང་། ཚེ་སྐྱབས་
ཞེས་པ་ཡིག་འབྲུ་གཉིས་དང་། བསོད་ནམས་རྒྱ་མཚོ་ལ་ཧྭ་གོ་ཧྥུན་ཟེར་བའི་ཡིག་འབྲུ་གསུམ་དང་། ཀྲུང་གོ་ཟེར་བའི་ཡིག་འབྲུ་གཉིས་བཅས་སོ་སོ་འབྲི་རུ་བཅུག་ཀྱང་། ངེད་གཉིས་ནི་བྲག་བརྐོས་ཀྱི་རྡོ་
སྐུའམ་བྱེའུ་ཆུང་ཁྲ་རྩ་རུ་རྒྱལ་བ་ལྟར་ལས་ཀ་ངོ་ར་ངོ་གཅིག་ཀྱང་མ་ཆོད་ལ། ཡིག་འབྲུ་ཚིག་ནག་གཅིག་ཀྱང་འབྲི་རྒྱུ་མ་རྙེད་པར་དེ་རུ་ལུས། རྒྱ་ཡིག་གི་དེབ་དེ་ནི་ད་ལྟ་བལྟས་ན་ཞིན་ཧྭ་ཚིག་མཛོད་



ཡིན་པར་འདུག དེ་ནས་ངེད་གཉིས་ནི་ལོ་ཡང་ཅུང་ཟད་ཆུང་བས་ལོ་རིམ་མར་ཕབ་ནས་ལོ་རིམ་གཉིས་པའི་འཛིན
ཛིན་གྲྭ་ལ་བཞག་བྱུང་། དེ་ནས་བཟུང་ངེད་ཚོས་རྒྱ་ཡིག་གི་སློབ་ཁྲིད་སྐབས་སུ་རྒྱ་ཡིག་
འོག་ཏུ་བོད་ཡིག་གི་སྒྲ་འདྲ་མོ་བྲིས་ནས་བསླབས་པ་ཡིན། ང་རང་ལ་མཚོན་ན་རྒྱ་ཡིག་ལས་སྒྲ་འདོན་དཀའ་ཤོས་དེ་ནི་ཧྭ་དང་ཧྥ་ཞེས་པ་དེ་གཉིས་རེད། ལོ་རིམ་གཉིས་པ་ཚང་གི་དགེ་རྒན་ནི་བློ་ཆོས་
རྒྱལ་ཟེར་བ། བསམ་བཟང་ཡ་རབས་ཅན་གྱི་ཕོ་གཞོན་ཞིག་འདུག ལོ་རིམ་གཉིས་པ་ལ་ཐོན་དུས་ཁོང་གིས་ཁྲིད་པའི་རྒྱ་ཡིག་སློབ་ཚན་དང་པོ་དེ་ནི་གལ་སྲིད་ཁྱེད་ཉིད་ཕྱི་རོལ་ཡུལ་ནས་ལམ་ནོར་ཚེ་
ཞེས་པའི་སློབ་ཚན་དེ་ལ་འཁེལ་འདུག བོད་ཡིག་ནི་ང་ཚོའི་སློབ་གྲྭ་རི་ཡི་འདབས་སུ་གནས་ཞེས་པའི་སློབ་ཚན་དེར་ཐུག་འདུག་པ་ངས་གསལ་པོ་དྲན། སྐབས་དེར་རྩིས་རིག་སློབ་ཁྲིད་བྱེད་དུས་རྒྱ་
ཡི་རྩིས་གཞོང་དེ་ཁྱེར་དགོས། ང་ལ་སྐབས་དེར་སྲིང་མོ་ཚེ་ཆོས་ཀྱིས་ངེད་ཚང་གི་ཁྱིམ་དུ་བསྒྱུར་བའི་རྩིས་གཞོང་དམར་སྨུག་ཆུང་ཆུང་དེ་ཁུར་རྒྱུ་ཡོད།
ང་རང་ལོ་རིམ་བཞི་པ་ལ་སླེབས་དུས་ཁྱིམ་ནས་སྲིང་ཆུང་མ་ཕུར་བུ་མཚོ་མོ་ཡུལ་ཚོའི་སློབ་གྲྭ་ལ་མངགས་བྱུང་། དེ་ནས་དགོང་མོ་ངས་སྲིང་ཆུང་མ་རུམ་ནས་ཉལ་དགོས། དེའི་དུས་བུ་དང་བུ་མོའི་ཉལ་
ཁང་ཁ་ཁར་ཡོད་ཀྱང་བུ་མོ་ཆེ་བ་ཡིན་ན་སོ་སོའི་མིང་པོ་ཆུང་བ་དེ་ཚོ་བུ་མོའི་ཉལ་ཁང་དུ་རུམ་གྱིན་ཡོད་ལ། ངེད་མིང་སྲིང་གཉིས་ལྟ་བུ་བུ་ཆེ་བ་ཡིན་ན་རང་གི་སྲིང་མོ་ཆུང་ཆུང་དེ་བུ་ཡི་ཉལ་ཁང་
ནང་དུ་རུམ་ཆོག་པ་རེད། སློབ་གྲྭ་ཚོགས་པའི་ཚེ་ན་སྤྱིར་ད་ལྟ་དང་འདྲ་བར་དབྱར་གནང་ཟླ་བ་གཅིག་དང་། དགུན་གནང་ཟླ་བ་གཉིས་ཡོད། ནམ་རྒྱུན་གྱི་སློབ་གྲྭ་ཚོགས་ཚེ་རེས་གཟའ་སྤེན་པའི་སྔ་དྲོ་
ཚོགས་ཚར་རྗེས་ཡུལ་ཚོ་སྲིད་གཞུང་གི་སྟོད་ཕྱོགས་ཀྱི་ཐག་འབྲོང་མདའ་དང་། ཐག་ལུང་རྨེ་སེང་། ར་འོག་གུ་ཚ་དང་། སྨད་ཕྱོགས་ཀྱི་འགག་ལ་འོ་རྫོང་དང་། ཆོས་གཞུང་དོན་མདའ། འཛི་ཕུ་སོགས་ཀྱི་
སློབ་མ་ཚང་མ་ནོར་གནག་ཚྭ་ཐོག་ཏུ་ཤོར་བའམ། གླང་ཆེན་ཚད་པས་རྩ་ནས་པད་མཚོར་འཇུག་པ་ལྟར་དུ་སུ་སྔ་གང་མགྱོགས་ཀྱིས་བྱ་འཕུར་བ་ལྟར་དུ་སོ་སོའི་ཁྱིམ་ལ་རྒྱུག །ཕྱི་ཉིན་མ་རེས་གཟའ་ཉི་
མ་ཡིན་དུས་དགོང་མོ་སློབ་གྲྭ་ནང་དུ་ཐོན་ཐུབ་ན་འགྲིག་པས། ཡུལ་ནས་ཕ་མས་ཇི་ལྟར་སྔ་མོ་མངགས་ཀྱང་། ལམ་ཁ་ནས་ཀ་རེ་ཀོ་རེ་ཁོ་ན་བྱས་ཏེ་སློབ་གྲྭ་ནང་དུ་ཐོན་དུས་ཕྱི་པོ་ཆགས་ཀྱི་ཡོད། དགོང་
མོ་ཐུན་པའི་དགེ་རྒན་གྱིས་སློབ་མ་སློབ་གྲྭར་ཐོན་ཡོད་མེད་བཤེར་དུ་ཡོང་སྐབས། སློབ་གྲོགས་རེ་གཉིས་དགོང་མོའང་མལ་ཁང་དུ་སླེབས་མེད་ཀྱང་སློབ་གྲོགས་ཕན་ཚུན་བར་དུ་གཅིག་གི་རྫུན་རྐུབ་
119



གཅིག་གིས་སྲུང་བ་བྱས།
དགོང་མོ་ཉལ་དུས་སློབ་གྲོགས་ཚོས་ཁ་དཔེ་མང་པོ་བཤད་རེས་བྱེད་ངེས་རེད། ཉིན་ཞིག་ཁ་དཔེ་བཤད་རེས་ང་ལ་བབས་ཡོད། དེས་ན་ངས་མི་རོ་རྩེ་སྒྲུང་ལས་ཁ་མི་གྲགས་པའི་བུ་མོ་ཞེས་པའི་སྒྲུང་དེ་
བཤད་པ་ཡིན། དེ་ནས་སྤྲང་པོ་བུ་ཁ་མི་གྲགས་པའི་བུ་མོ་སར་འགྲོ་རེས་བབས་སར་ཐོན་དུས་ཞེས་བཤད་མཚམས་དེར་སླེབས་སྐབས། ཤ་རྒྱགས་ལ་གཟུགས་ཅུང་ཟད་རིང་པ། ཐུན་པ་བུད་མེད་དགེ་
རྒན་ཞིག་ཡོད་པ་དེས་
ད་པ་དེས་ཉན་ན་རྒྱག་པའི་གདོང་ལ་ཐུག་ནས། བློ་རྒྱག་ཏུ་ མལ་ཁང་དུ་འཛུལ་ནས་བྱེའུ་ཆུང་ཁྲ་ཡིས་བཟུང་པ་ལྟར་དུ་ངའི་ཆེ་ལ་གོར་བའི་རྣ་ཅོག་ནས་འཐེན་ཏེ་སྒོ་ཕྱི་རུ་བསླངས་རྗེས།
ངའི་རྐང་རྗེན་ ༸ སྟེང་དུ་མོའི་ཁྲ་ལ་རིང་པའི་ཀོ་ལྷམ་རྟིང་པ་མཐོ་པོ་དེས་ཤུགས་ཀྱིས་བརྫིས་པས་ཚ་ན་ཟུག་གཟེར་ཆེ་བས་ང་རང་དབང་པོ་ཤོར་ལ་ཁད་དུ་བྱུང་ནས་མིག་ཆུ་ཕྲུམ་ཕྲུམ་དུ་བཏོན་ཏེ། རྒན་
ལགས། སྐུ་ཚེ་རིང་། ལོ་བརྒྱ། ཉི་མ་དེ་རིང་ནས་འུར་རྒྱག་མི་ཡོང་ཞེས་ངུ་འབོད་དྲགས་པོས་ཞུ་བ་བྱེད་དུས། དགེ་རྒན་གྱིས་ཨ་ཉོག་ལོ་ཆུང་ཆུང་ཞིག་གིས་ཆུང་ད་ལྟ་ནས་ཨ་ཕ་ཨ་མའི་གཏམ་འདྲ་མོ་
དང་། ། ཕོ་མོའི་བརྩེ་དུངས་ཕྱོགས་ཀྱི་གཏམ་འདྲ་བཤད་ཁུལ་བྱེད། རང་གི་སྣ་སྒོའི་སྣབས་ཀྱང་འཕྱི་མི་ཤེས་ས་ནས་གཏམ་འདི་འདྲ་བཤད་པ་ངོ་མི་ཚའམ་ཟེར་ནས་ཡང་སྐེད་ཀྱི་ཆབ་མ་ཚུར་འཁྲོལ་ནས་
ངའི་གཉོམ་ཞིང་ཕྲ་བའི་ལུས་ལ་ལན་འགའ་བྲབས་བྱུང་། ཀྱེ་མ་ཀྱི་ཧུད། དེ་དུས་ཡིན་ན་དངོས་གནས་རང་གིས་དགེ་རྒན་ལགས་ནས་གསུངས་པ་བཞིན་དུ་འཇིག་རྟེན་ཕོ་མོའི་བརྩེ་དུངས་དང་ཆགས་
སེམས་སོགས་ན་ཆུང་བྱིས་པ་ཞིག་གི་རང་ལོ་དང་མི་འཚམ་པའི་གཏམ་རྣ་ལ་མི་འགྲོ་བ་ཞིག་བཤད་སོང་བསམས་ནས་ཞེ་འགྱོད་དང་སྡུག་བསྔལ་ཆེན་པོ་བྱུང་། ད་ལྟ་ནི་རང་གིས་ཀྱང་ལོ་མང་རིང་ལ་
སློབ་ཆུང་དང༌། སློབ་འབྲིང་བཅས་ནས་མི་རིགས་སློབ་གསོའི་ལས་དོན་ཞིག་སྒྲུབ་མྱོང་བས་ན། ད་ལྟ་རང་ལ་དགེ་རྒན་དེས་གཅར་རྡུང་གཏོང་བའི་དོན་དེར་འདེང་རེ་རྒྱག་དུས། གཞི་ནས་ང་ལ་ངན་
12()
© གློ་རྒྱག་ཏུ་ནི་གློ་བུར་དུ་ཞེས་པ་དང་འདྲ།
(2 རྐང་དམར་ནི་རྐང་ལ་ལྷམ་གོན་མེད་པར་རྐང་པ་དམར་རྗེན་དུ་ཡོད་པར་ཟེར།
ཨ་ཉོག་ཅེས་པ་ནི་བྱིས་པའི་དོན།
{ལ་



པའི་ལན་པ་ཆེར་མི་འདུག་སྙམ་གྱིན་ཡོད། དོན་ངོ་མར་ང་རང་ཚོས་མི་རོ་རྩེ་སྒྲུང་ལས་ཁ་མི་གྲགས་པའི་བུ་མོ་ལྟ་བུ་སྒྲུང་དེ་བཤད་པའི་སྐབས་སུ་ཕོ་མོའི་བརྩེ་དུངས་དང༌། མི་ཚེའི་འཁོར་བ་བཟུང་
སྟངས་སོགས་ཀྱི་ཐད་ནས་རྒྱས་པ་ཞིག་ཤེས་ཀྱིན་མེད་ལ། གཙོ་བོ་ནི་ཕ་མེས་ཀྱི་བཤད་སྲོལ་བཞིན་དུ་སྐྱེ་བ་སྔ་ཕྱི་དང་། ལས་རྒྱུ་འབྲས་ཡོད་པའི་སྒོ་ནས་ང་རང་ཚོས་མི་ཡ་རབས་བདེན་དྲང་ཅན་ཞིག་
བྱེད་དགོས་པའི་གནས་ལུགས་ཤིག་བཤད་ཁུལ་བྱས་ཡོད། དཔེར་ན་ཁ་མི་གྲགས་པའི་བུ་མོ་དང་སྤྲང་པོ་བུ་གཉིས་ནི་སྐྱེ་བ་སྔོན་མ་ལ། ཁྱོ་ཤུག་གཉིས་ཀྱི་ཚུལ་གྱིས་སྟག་དང་། བྱེའུ་སོགས་ཀྱི་ལུས་རྟེན་
བླངས་པ་དང་། ད་རེས་ནི་མི་ལུས་ཐོབ་ནས་ཡང་ཁྱོ་ཤུག་གི་ལས་འབྲས་ཡོད་པ་ལྟ་བུ་དང་། རྒྱལ་བློན་གཉིས་ཀྱི་གཅེས་ཕྲུག་ལྟ་བུ་རྒྱུ་འབྱོར་ཟས་གོས་ཕུན་སུམ་ཚོགས་པ་ཙམ་གྱིས་འཇིག་རྟེན་གྱི་བྱ་བ་
བསྒྲུབས་ན་མི་འགྲུབ་པའང་ཡོད་ངེས་པ་དང་། སྤྲང་པོའི་བུ་ལྟ་བུ་གཡོ་སྒྱུ་ངན་གསུམ་མེད་པར་ཡ་རབས་སྤྱོད་བཟང་དང་། བྱམས་དང་སྙིང་རྗེ། ཐབས་དང་ཤེས་རབ་ཅིག་ལྡན་ན་གཟོད་ནས་བསམ་དོན་
བ་པ་སོགས་འཇིག་རྟེན་བྱ་བའི་ཕྱོགས་ལ་ཁ་ཏ་དང་སློབ་གསོའི་ནུས་པ་ཡག་པོ་ཐོན་གྱིན་འདུག་པ་ལྟ་བུའོ། །
ད་ལྟ་གཞན་ཕྱོགས་རིག་གནས་ལ་སྦྱོང་པ་ཅུང་ཟད་ཙམ་ལས་བོད་ཀྱི་རིག་གནས་དང་ལོ་རྒྱུས་སོགས་ལ་གོ་ཐོས་ཤེས་གསུམ་མེད་པའི་བུད་མེད་དགེ་རྒན་གྱིས་ང་ལ་གཤེ་གཤེ་དང་གཅར་རྡུང་བྱེད་པ་
དེ་ཚོ་དྲན་ཡོང་དུས་ངོ་མ་ངུ་མ་དགོད་ཀྱི་སྣང་བ་ཞིག་ཤར་བྱུང་། འོན་ཏེ་ཚེ་འདིར་རང་ལ་དངོས་ཤུགས་གང་རུང་ནས་བྱུང་བའི་དགེ་རྒན་ནི་ནམ་ཡང་རང་གི་མི་ཚེ་ནང་གི་སྒྲོན་མེ་ཡིན་པས་རང་ཉིད་
འཆི་ཁར་ཐུག་ཀྱང་ཁོང་རྣམ་པར་ཐུགས་རྗེ་བཀའ་དྲིན་ཞུ་བ་ལས་འཁང་སེམས་སྤུ་ཡི་ཉག་མ་ཙམ་རེའང་མེད་དོ། །
ལོ་རིམ་བཞི་པ་ལ་ཐོན་རྗེས་ང་ནི་ཆུང་ཆུང་བྱིས་པ་ནང་གི་མགོ་རྫི་ལྟ་བུ་ཞིག་གྱུར་ཡོད་སྟབས་འབྲོང་མདའ་གྲོང་གི་སློབ་མ་མང་ཤོས་དེ་ང་དང་འགྲོགས་ནས་སློབ་གྲྭ་ལ་འགྲོ་གིན་ཡོད། ལམ་བར་ནས་
ངེད་ཚོས་ཀྱང་དམག་སྦྱོང་འདྲ་པོ་དང་། ལུས་རྩེད་འདྲ་མིན། གླུ་གཞས་གཏོང་བ་སོགས་རྩེད་མོ་རྣམ་པ་སྣ་ཚོགས་རྩེ་གིན་ཡོད། ལྷག་ཏུ་དགུན་ལ་འཁྱག་སྒར་ནུད་པ་ དང་། དབྱར་ལ་ཚེར་ཏོག་འཐུ་བ་
ན་གྱིས་འགྲུབ་པ
12]
(1) འཁྱག་སྒར་ནུད་ནི་དགུན་དུས་ཆུ་ལ་དར་དང་འཁྱག་རོམ་ཆགས་རྗེས་ཨོང་འོག་ཏུ་རྡོ་སོགས་དངོས་པོ་མཁྲེགས་པོ་ཅི་རིགས་བཞག་ནས་ཤུད་པའི་རྩེད་མོའི་རིགས་ཤིག་



122
ནི་རེས་གཟའ་ཉི་མ་ཉིན་ལ་ཁྱིམ་ནས་མར་སློབ་གྲྭ་འགྲོ་བའི་ལམ་བར་ནས་མ་སྒྲུབ་ཐབས་མེད་དུ་གྱུར་བའི་རྩེད་རིགས་ཡིན། དགུན་དུས་ཀྱི་ཆབ་རོམ་དེ་དག་མཐོང་མ་ཐག་ཏུ་རང་གི་རྐང་པ་རང་ལ་
མི་དབང་པ་ལྟ་བུ་གྱུར་ནས་ལམ་སང་རྡོ་ལེབ་དང་། ཤིང་གདན་སོགས་ལག་ཏུ་ཅི་ཟིན་གྱིས་འཁྱག་སྒར་ནུད་དུ་འགྲོ་བ་ཡིན། དབྱར་དུས་ཚེར་ཤིང་ལ་ཚེར་ཏོག་ཐོགས་མ་ཐག་ཏུ་མིད་པ་ཟ་འཕྲུག་ལངས་
ནས་ལག་ངར་ལ་
ངར་ལ་ཚེར་མ་ཟུག་ཀྱང་ན་ཟུག་མི་གོ་བར་ར་མ་བྲག་ལ་འཛེག་པ་ལྟར་དུ་ཚེར་ཤིང་ལ་མི་འཐམ་རང་དབང་མི་འདུག །དབྱར་དགུན་སྟོན་དཔྱིད་མེད་པར་དུས་རྟག་ཏུ་མུན་མ་རུབ་ཙམ་ལ་
སློབ་གྲྭ་རུ་ཐོན་ཐབས་འབའ་ཞིག་བྱེད་ཀྱིན་ཡོད། ངག་དབང་ལེགས་སྒྲུབ་སོགས་ལོ་ན་ཅུང་ཆེ་བ་དག་ནི་སྐབས་རེ་མ་གཏོགས་ངེད་ཚོ་གྲལ་དུ་འགྲོ་གིན་མེད། ཁོང་ཚོས་དགུན་ལ་སྲེག་པ་འདེད་པ་དང་།
དབྱར་ལ་ཆུ་རྐྱལ་བ་སོགས་བྱེད་པ་རེད།
འོ། ཆུ་རྐྱལ་བའི་གནས་ཚུལ་འདི་གླེང་བའི་སྐབས་སུ། ངས་འདི་ནས་མ་བཤད་ཐབས་མེད་ཅིག་ལ། འབྲི་ཆུ་འགྲམ་བརྒྱུད་ནས་འཚར་ལོངས་བྱུང་བའི་ང་རང་ལ་ཆ་མཚོན་
ཙོན་ནས་བཤད་ན། དངོས་གནས་
ཆུ་རྐྱལ་མི་ཤེས་ཟེར་ན་ཅུང་ཟད་ངོ་ཚ་མོ་ཞིག་འདུག་ཀྱང་། ངའི་ཨ་མྱེ་བདེ་ཆེན་དེ་ཆུ་ལ་ཤིན་ཏུ་ནས་དགའ་པོ་མེད་སྟབས་ངེད་མིང་སྲིང་ཚོ་ཆུང་དུས་ནས་འབྲི་ཆུ་འགྲམ་གྱི་ཆུ་ལག་སོགས་སུ་ཁྱིམ་མི་
དག་གིས་འགྲོ་རུ་འཇུག་གི་མེད། དེའི་སྟབས་ཀྱིས་ངེད་སྤུན་གསུམ་པོ་ཆུ་ལ་རྐྱལ་གོམས་མེད་སོང་། འབྲོང་མདའ་གྲོང་གི་བུ་ཕྲུག་ཕལ་མོ་ཆེ་ལ་རྐྱལ་རྩལ་ཡག་པོ་ཡོད། དེ་ནས་ངེད་ཚོ་ལོ་རིམ་ལྔ་པ་ལ་
ཐོན་དུས་ཡུལ་ཤུལ་ཁུལ་དགེ་འོས་སློབ་གྲྭ་ནས་དགེ་རྒན་གསར་པ་ཞིག་བཏང་བྱུང་། ཁོང་གི་མཚན་ལ་འཆི་མེད་རྡོ་རྗེ་ཟེར། རྒན་འདི་ཕལ་ཆེར་ངའི་མི་ཚེ་འདིའི་ནང་ནས་ང་རང་ལ་བག་ཆགས་ཆེས་
ཟབ་ཤོས་འཇོག་མཁན་གྱི་དགེ་རྒན་གཅིག་ཡིན།
དགེ་རྒན་འཆི་མེད་རྡོ་རྗེའི་སྐུ་གཟུགས་ནི་དེ་འདྲ་རིང་རྒྱུ་མེད་ཀྱང་མགོ་ལུས་ཆ་སྙོམས་པོ་དང་། རྩལ་སྦྱོང་དང་རོལ་རྩེད་ལ་ཤིན་ཏུ་དགའ་པོ་ཡོད་པས་ལུས་པོ་བདེ་མྱུར་ཆེ་ཞིང་དཔུང་པའི་ཤ་རྒོད་རྒྱས་
པའི་ཕོ་གཞོན་སྐྱེ་ཡག་ཅིག་རེད། ཁོང་གིས་ང་ཚོ་ལ་སློབ་ཁྲིད་བྱེད་པའི་སྐབས་སུ་རྣམ་དབྱེའི་རྩ་ཚིག་དང་ཐོབ་ཐང་སྦྱོར་ཚུལ། སློབ་ཚན་མཇུག་གི་གསལ་བྱེད་ཀྱི་གོ་རིམ་ལྟར་དུ་སྒྲིག་པའི་དག་ཡིག་བློ་



ལ་སྐྱོར་བདེ་པོ་དེ་དང་། སློབ་དེབ་ནང་གི་ཆབ་སྤེལ་ཚེ་བརྟན་ཕུན་ཚོགས་ཀྱིས་བརྩམས་མཛད་པའི་བསིལ་དུས་ཀྱི་བོད་ལྗོངས་ལྟ་བུའི་སྙན་ཚིག་དང་། ས་སྐྱ་ལེགས་བཤད་སོགས་ཚིགས་བཅད་ཤོ་ལོ་
ཀ་དག་ནི་ངེས་པར་དུ་བློ་སྐྱོར་ཐུབ་དགོས་པའི་རེ་བ་བཏོན་པ་མ་ཟད། བློ་རིག་བཟང་ན་བརྗོད་བྱ་རྗོད་བྱེད་གཉིས་ཀྱི་ཆ་ནས་ཕུལ་དུ་བྱུང་བའི་སློབ་ཚན་གཞན་དག་ཀྱང་བློ་རུ་འཛིན་ཏུ་བཅུག ད་དུང་
རྩོམ་ཡིག་འབྲི་བའི་ཚེ་ན་རང་དགར་སློབ་ཁང་དུ་སློབ་མ་བཙན་གྱིས་མི་བཅུག་པར་ཆུ་ངོགས་དང༌། རི་ཁ། ཞིང་འགྲམ་སོགས་སུ་སློབ་མ་དག་ཁྲིད་དེ་རྩོམ་ཡིག་འབྲི་རུ་བཅུག ངེད་ཚང་འཛིན་གྲྭ་རུ་
ཁོང་གི་ཚ་བོ་ཉི་མ་རྡོ་རྗེ་ཟེར་བ་ཞིག་ཡོད་པ་དེ་ནི་དངོས་གནས་སྐབས་དེར་སྙིང་རྗེ་དགོས་པ་ཞིག་རེད། གལ་སྲིད་ངེད་ཚང་འཛིན་གྲྭའི་སློབ་གྲོགས་སུས་ལྐོག་ནས་མ་རབས་པྲ་ཚགས་ཀྱི་གཏོར་བརླག་
ཅིག་བྱས་ཡོད་ན་དང་པོ་ནས་གཅར་རྡུང་རག་ས་ཉི་མ་རྡོ་རྗེ་རེད། དགེ་རྒན་གྱིས་ཁོའི་ཁ་ནས་ངན་ལོབ་ཏུ་ཤོར་བའི་སློབ་མ་དེ་དག་སུ་ཡིན་པ་
་་རྩད་གཅོད་བྱེད་ངེས་རེད།
དགེ་རྒན་འདིའི་བཀའ་དྲིན་ལ་བརྟེན་ནས་ང་ལ་བོད་ཡིག་རྩོམ་འབྲིའི་ཐད་ནས་རྨང་གཞི་ཅུང་ཟད་ཅིག་ཚུགས་སོང་། ང་རང་བོད་ཡིག་ལ་དགའ་བའི་རྐྱེན་གྱིས་རང་གི་སྲིང་ཆུང་མ་ཕུར་བུ་མཚོ་མོ་
ང་ལ་གང་འཚམས་ཀྱི་བོད་ཡིག་བསླབས་ཐུབ་སོང་བས། སྲིང་ཆུང་མའི་བོད་ཡིག་རྨང་གཞི་ཡང་ཁོང་ཚོའི་འཛིན་གྲྭ་ནང་ནས་ཡག་ཤོས་སུ་གྱུར། སློབ་གྲྭ་རུ་ཡོད་དུས་ངེད་མིང་སྲིང་གཉིས་པོ་
དགོང་མོ་སློབ་གྲྭའི་དགོང་ཟས་རག་ཚར་རྗེས་སློབ་གྲྭའི་ཉེ་སྐོར་གྱི་ཞིང་ཁ་སོགས་སུ་སོང་ནས་བོད་ཡིག་གཙོ་བྱས་པའི་རྒྱ་ཡིག་དང་། རྩིས་རིག་གི་སྤྱི་འགྲོས་སོགས་བློ་རུ་འཛིན་པ་ཡིན།
སློབ་གྲྭ་ཚང་གི་ཇ་མ་ལ་ཨ་རྒྱ་ ཚེ་གཡང་ཟེར་བ་ཞིག་ཡོད། ཨ་རྒྱ་ཚེ་གཡང་ནི་ཡག་མོ་སྒོ་ཡོད་པའི་མཛེས་མ་ཞིག་མ་ཡིན་ཀྱང་བུད་མེད་ཡ་རབས་ཚུལ་ལྡན་ཞིག་ཡིན་པས་སློབ་མ་རྣམས་ལ་ཇ་བསྐོལ་
ཆུ་བླུགས་ཀྱི་ལས་ཀ་ལ་ཤིན་ཏུ་དོད་ཆ་ཆེ་ཞིང་། སློབ་མ་གཉོམ་ཆུང་དག་ལ་ལྷག་ཏུ་བརྩེ་སེམས་ཆེ་བ་ཞིག་རེད།
ང་རང་འཛི་མདའ་སློབ་གྲྭ་རུ་ཡོང་བ་ནས་བཟུང་སློབ་གྲྭ་དེ་རུ་གཟུགས་བོངས་ཤིན་ཏུ་ཆེ་ཞིང་ཤ་རྒྱགས་པའི་དགེ་རྒན་ཕུར་བུ་ཟེར་བ་ཞིག་འདུག ཁོང་ནི་སྔ་མོ་ནས་ལས་འཁྱུར་ངལ་གསོ་ཚར་བས་ངེད་
༡༢
ལའང་
ང་གང་ལ་ག
(1) ཨ་རྒྱ་ནི་དོན་དུ་ཨ་ཅེ་དང་འདྲ།



ཚོ་ལ་སློབ་ཁྲིད་མཛད་མ་མྱོང་། ངས་ཐེངས་དང་པོར་ད་ལྟ་ག་ས་གང་དུ་རིག་རྒྱུ་ཡོད་པའི་སྦངས་ཐུག་གམ་མགྱོགས་ཐུག་དེ་དགེ་རྒན་ཕུར་བུ་མདུན་ནས་མཐོང་། སྐབས་དེར་ཁོང་གིས་ཉིན་རེ་ལ་ཤྭ་བ་
རྟགས་ཅན་གྱི་མགྱོགས་ཐུག་ཤོག་ཐུམ་རེ་སྦྱངས་ནས་བཞེས་སྲོལ་ཡོད། ངས་དྲན་ཚོད་ལ་ཤུ་བ་རྟགས་ཅན་གྱི་མགྱོགས་ཐུག་ཤོག་ཐུམ་རེ་ལ་དེ་དུས་ཟུར་བཞི་དང་སྐར་ལྔ་རེ་ཡིན། མགྱོགས་ཐུག་ནང་གི་
བྲོ་རྫས་ཐུམ་བུ་རེ་རྙེད་དེ་དགོང་མོ་སློབ་གྲྭས་བསྐོལ་ཡོང་བའི་ཐུག་པ་ནང་དུ་ཉུང་ངུ་ཙམ་ཞིག་བཏབ་ནས་འཐུང་ན་བདེ་སྐྱིད་ཀྱི་འཚོ་བ་དེ་བས་ཆེ་བ་ཞིག་མེད་ཚོད་རེད། སྐབས་དེར་མི་དམངས་ཤོག་
སྒོར་རེ་ལ་ཉ་ཚེ་རིང་དྲུག་ཅུ་ནས་བདུན་ཅུ་བར་ཉོ་ཐུབ་པས་གཟའ་འཁོར་རེ་ལ་ཤོག་སྒོར་རེ་རེའམ་ཟུར་ལྔ་རེ་ཡོད་ན་སློབ་མ་ཕྱུག་པོ་རེད། འབྲོང་མདའི་སློབ་མ་ཆེ་བ་ཚོས་སྲེག་པ་རེ་སོད་ན་སྒོར་ཟུར་
ལྔ་རེ་ཁུགས་པས་ཁོང་ཚོས་སྐབས་དང་སྐབས་སུ་ཤུ་བ་རྟགས་ཅན་གྱི་མགྱོགས་ཐུག་རེ་སྦྱངས་ནས་ཟ་བ་མཐོང་ཚེ། དངོས་གནས་སློབ་མ་མང་པོ་ཞིག་གིས་འགྲམ་ཆུ་ཁོག་ཏུ་མིད་ཞོར་ཁོང་ཚོའི་འཇོན་
ཐང་དང་ནུས་པ་ལ་ཡིད་སྨོན་དྲག་པོ་བྱེད། དགོང་མོའི་དུས་སུ་སློབ་མ་ཕལ་ཆེ་ཤོས་ནི་ཡུལ་ཚོ་སྲིད་གཞུང་གི་ལས་བྱེད་པའི་ཁང་སྒོ་ཉུལ་ནས་ཁོང་ཚོ་ལ་མེ་འབུད་ཆུ་ལེན་དང་། ས་ཕྱགས་ཐལ་འཕོ་
སོགས་ཁྱིམ་ཕྱི་ནང་གི་ལས་ཀ་ལས་རོགས་བྱས་ནས། གཞུང་ཕྱོགས་ཕོགས་སྣེ་ཡོད་པའི་མི་ཆེན་དེ་དག་གི་ཟ་འཕྲོ་འཐུང་ལྷག་དང་། ཐ་ན་དུ་བ་ འཐེན་འཕྲོ་རེ་གཉིས་ཨེ་ལོན་ལྟ་ནས་འགྲོ་སྲོལ་ཡོད།
ཡུལ་ཚོ་སློབ་གྲྭས་དཔྱིད་ཀའི་དུས་སུ་ཞོག་ཁོག་བཏབ་པ་དང་། དབྱར་དུས་དེ་ལ་ས་སྤུང་བ་དང་། སྟོན་དུས་ཞོག་ཁོག་བརྐོ་བ་སོགས་ཀྱི་ངལ་རྩོལ་བྱེད་དགོས་ལ། སྐབས་རེ་ཡུལ་ཚོ་སྲིད་གཞུང་རྟ་ཁང་གི་
རྟའི་བྲུན་འཕོ་བ་སོགས་ཀྱི་ལས་ཀའང་ལས་དགོས། སྐབས་དེར་ངལ་རྩོལ་གྱི་ལག་ཅ་ལ་འཇོར་དང༌། ལྕགས་ཁེམ། སླེ་བོ། སྡུད་མ་སོགས་ནི་འཛི་མདའི་གྲོང་ནས་གཡར་དགོས་པས། ཡུལ་ཀ་གཞན་ནས་
ཡིན་པའི་སློབ་མ་ཚོས་ལག་ཅ་གཡར་རྒྱུ་མི་རྙེད་ནས་དཀའ་ངལ་ཆེན་པོ་ཐུག་གིན་ཡོད། འོན་ཏེ་ངེད་མིང་སྲིང་རྣམས་ཀྱིས། ཁྱིམ་གྱི་གྲོགས་དགའ་ས། ཨ་བོ་ནད་མེད་ཚང་ཟེར་བ། བཟའ་མི་ཆེ་ཆུང་
ཚང་མ་གཤིས་བཟང་ཡ་རབས་ཡིན་པ་དེ་ཚང་ནས་ཕལ་ཆེར་གཡར་རྒྱུ་ལོན། སྐབས་རེ་སློབ་མ་གཞན་དག་གིས་གཡར་སོང་བ་ཡིན་ན། ངེད་མིང་སྲིང་དག་ཡང་ཨ་ཡེ་བུ་མོ་ཟེར་བ། མོ་དུད་ཅིག་ཡོད་པ་
124
) དུ་བ་ནི་ཐ་མག་ལ་གོ།



དེར་སོང་ན་གཡར་རྒྱུ་རྙེད་སྲིད། གང་ལྟར་ཡང་དུད་ཀ་དེ་གཉིས་ནི་ངེད་མིང་སྲིང་ཚོ་ལ་བཀའ་དྲིན་ཆེན་པོ་ཡིན།
ཡུལ་ཚོ་སློབ་གྲྭ་ལ་ཡོད་དུས་གཟའ་འཁོར་རེའི་ནང་ནས་ཡུལ་ཚོ་སྲིད་གཞུང་གིས་གློག་བརྙན་ཐེངས་མ་གཉིས་རེ་ཙམ་སྟོན་རྒྱུ་ཡོད། སྐབས་དེར་སྲིད་གཞུང་གི་ལས་བྱེད་པ་དང་། སློབ་གྲྭའི་དགེ་སློབ།
འཛི་མདའི་སྡེ་པའི་ཡུལ་མི་སོགས་ཚང་མས་དགོང་མོ་མུན་མ་རུབ་གོང་ནས་ཨོང་ལྕག་སོགས་སུ་སྔ་གང་མགྱོགས་ཀྱིས་གློག་བརྙན་གྱི་ཡོལ་བ་མདུན་དུ་བསྒྲིགས་ཏེ་སྡོད་ས་ཡག་ཤོས་ཤིག་ཨེ་ཟིན་བལྟ་
བཞིན་ཡོད། ངེད་ཚོ་སློབ་མ་རྣམས་ལ་ཤིང་གི་ཨོང་ལྕག་ཁྱེར་རྒྱུ་མེད་པས་རྡོ་དང་ས་ཕག་སོགས་ཀྱི་འདུག་སྟེགས་ཐོ་ཐོ་རེ་བརྩིགས་ནས་སྒུག་པ་ཡིན། སྐབས་དེར་དེང་དུས་ཕྱིར་དྲན་རེ་བྱས་ན་རྒྱུ་མཚན་
ཅི་ཡང་བཤད་དུ་མེད་པར་མི་ཚང་མར་གཏམ་འདི་འདྲ་ཞིག་བཤད་སྲོལ་ཡོད། དེ་ནི་གློག་བརྙན་གཏོང་དུས་བརྙན་ཡོལ་ངོས་ནས་ཡི་གེ་གྱེན་ལ་འགྲོ་བ་མཐོང་ན་མི་ཚང་མས་དགྲ་འཛིང་ས་ ཡོད་ས་
རེད་ཅེས་དགའ་དགའ་སྤྲོ་སྤྲོ་བྱེད་པ་དང་། ཡི་གེ་འཕྲེད་དུ་སོང་ན་ངུ་ས་དགོད་ས་ཡིན་རྒྱུ་རེད་ཅེས་དེ་ཙམ་དགའ་མོ་མི་བྱེད།
དེ་ཡང་དམག་གསར་མཱ་ཆང་ཞེས་པའི་དགྲ་འཛིང་སའི་གློག་བརྙན་དེ་དང་། ཆོས་རྒྱལ་ནོར་བཟང་གི་རྟོགས་བརྗོད་ལ་གཞི་བཞག་པའི་རྨ་བྱའི་སྲས་མོ་ཞེས་པའི་གློག་བརྙན་དང་། ཕྱི་ཕྱོགས་རྒྱལ་ཁབ་
བརྒྱད་ཀྱིས་རང་རྒྱལ་ལ་ལུགས་མཐུན་མིན་པའི་བཅོམ་གཏོར་གྱི་བརྗོད་སྙིང་གྱུར་པའི་ཡོན་མིན་གླིང་ཀ་བསྲེག་པ་ཞེས་པའི་གློག་བརྙན་སོགས་ནི་ཐེངས་མ་བཞི་ལྔ་ཙམ་རེ་བལྟས་པས་གློག་བརྙན་
ནང་གི་གཏམ་རྒྱུད་ཀྱི་བྱུང་རིམ་དང་མཇུག་འབྲས་ནི་ཡིད་ལ་ཡོད་པ་བཤད་ག་ལ་དགོས། ཐ་ན་མི་སྣའི་གཏམ་བཤད་དང་། རྣམ་འགྱུར། བྱ་བྱེད་སོགས་ཚང་མ་རྡོ་ལ་རི་མོ་བརྐོས་པ་ཇི་བཞིན་ཡིད་ལ་
འཇགས་ཡོད་ཀྱང་། ད་དུང་མི་ཆེ་ཆུང་ཚང་མས་འཚང་ཁ་ཤིག་ཤིག་གིས་བལྟ་སྲིད་པ་རེད། ལང་ཚོ་དར་ལ་བབས་ཤིང་སྣང་བ་དགུང་ལས་མཐོ་བའི་གཞོན་ནུ་ཕོ་མོ་ཚོས་ཁྱིམ་མི་ཕ་མ་ཚོ་ལ་གློག་བརྙན་
ལྟ་རུ་འགྲོ་བར་ཁ་གཡར་ཏེ། ཕ་མ་དང་ཡུལ་མི་ཚོས་གླགས་མ་བཞག་པའི་སྐབས་དང་བསྟུན་ནས་གཉིས་རེ་གཉིས་རེ་བྱས་ནས་སྙིང་གཏམ་ལབ་ཅིང་དགའ་མགུ་རྩེ་བར་ཆུ་འགྲམ་སོགས་སུ་འགྲོ་བར་
1༡
(1) དགྲ་འཛིང་ས་ཞེས་པ་ནི་གཡུལ་འགྱེད་འཐབ་འཁྲུག་བྱེད་ས་ཞེས་པའི་དོན།



126
དགའ། སྤྱིར་སློབ་གྲྭ་ནས་བུ་དང་བུ་མོ་སློབ་གྲོགས་ཕན་ཚུན་བར་ལ་དགའ་རོགས་དང་སྙིང་གྲོགས་ཟེར་བ་ཞིག་ཕལ་ཆེར་མེད་ཀྱང་། ལོ་བཅུ་བཞི་བཅོ་ལྔ་ལོན་པའི་བུ་ཕྲུག་ཚོས་ཡུལ་ཀའི་ན་གཞོན་ཕོ་
མོ་ཚོ་མཉམ་དུ་འགྲོ་བའི་གནས་ཚུལ་དེ་རིགས་མཐོང་ཚེ། ཕོ་མོ་དེ་དག་གི་རྗེས་སུ་བསྙེགས་ནས་རྡེའུ་ཕྲུག་སོགས་འཕངས་ཏེ་ཁོང་ཚོ་ལ་བར་ཆད་བཟོ་གིན་ཡོད། ད་ལྟ་ཕྱིར་དྲན་རེ་བྱས་ན་དངོས་གནས་
སྐབས་དེའི་དགའ་སྐྱོའི་ལོ་ཟླ་དེ་ནི་དབྱི་ཐ་ལིའི་གློག་བརྙན་འཁྲབ་སྟོན་པ་ཏའོ་ན་ཐའོ་ལིས་ཀྱིས་འཁྲབ་ཁྲིད་བྱས་པའི་སྐད་གྲགས་ཅན་གྱི་གློག་བརྙན་དག་ཞིང་གི་གློག་བརྙན་ཁང་ཞེས་པའི་བརྗོད་དོན་
དང་ཨ་ན་མ་ན་རེད།
ང་རང་ཡུལ་ཚོ་སློབ་གྲྭ་ནས་མཐར་ཕྱིན་ཏེ་སྒ་སྐྱེ་རྒུ་མདོ་རུ་ཡུལ་ཤུལ་རྫོང་མི་རིགས་སློབ་འབྲིང་དུ་སློབ་སྦྱོང་ལ་འགྲོ་བའི་ལོ་ལ་ངའི་སྤུན་ཆུང་ཚེ་རིང་བསམ་འགྲུབ་ཡུལ་ཚོ་སློབ་གྲྭ་རུ་དྲིན་ཆེན་ཡབ་
ཡུམ་གཉིས་ཀྱིས་བཞག ཁོང་མིང་སྲིང་གཉིས་ཀྱང་ང་ཡོད་པ་དང་འདྲ་བར་སྲིང་མོས་སྤུན་ཆུང་དེ་བུ་མོ་ཉལ་ཁང་ནང་དུ་རུམ། ངའི་སྤུན་ཆུང་ནི་ཀུན་དང་མཐུན་སྒྲིལ་ཆེ་ཞིང་། ཁྲ་ཞིང་སྒོར་བའི་མིག་
གཉིས་ནི་གྲུང་ཤ་དོད་ཅིང་སུས་མཐོང་ནའང་གཡང་ཕྱུག་ལྷ་ཕྲུག་གཅིག་ཏུ་བརྩི་གིན་ཡོད། དེ་ནས་སྲིང་ཆུང་མ་ལོ་རིམ་བཞི་པ་དང་། སྤུན་ཆུང་ལོ་རིམ་གསུམ་པ་ལ་སླེབས་དུས་ངེད་ཚང་གི་ཁྱིམ་གཞིས་
སྐྱེ་རྒུ་མདོ་རུ་སྤོས་ནས་ཁོང་མིང་སྲིང་གཉིས་པོས་ཡུལ་ཤུལ་རྫོང་ཆ་ཚང་སློབ་ཆུང་གསུམ་པ་རུ་མུ་མཐུད་ནས་སློབ་ཆུང་གི་སློབ་གཉེར་རྒྱུན་སྐྱོང་།
ངེད་མིང་སྲིང་ཆུང་བ་གསུམ་གྱིས་ཡུལ་ཚོ་སློབ་གྲྭ་དང་རུ་ཁག་སློབ་གྲྭ་ནས་སློབ་གཉེར་བྱེད་པའི་སྒང་དེར་མིང་སྲིང་ཆེ་བ་དག་གིས་དྲིན་ཆེན་ཕ་མ་གཉིས་ལ་ལག་རོགས་ཅི་ཐུབ་ཀྱིས་རོང་ནས་ཞིང་
ལས། འབྲོག་ནས་འབྲོག་ལས་ལ་འབད་པས་འབྲོང་མདའ་གྲོང་ནས་དེ་ཚོང་གི་བུ་རྒྱུད་ཐམས་ཅད་ལམ་ལ་འགྲོ་ལེ། ཡ་རབས་ཚང་ལ་མ་རབས་མེད། མ་རབས་ཚང་ལ་ཡ་རབས་མེད་ཅེས་གྲོང་མི་རྒས་
གཞོན་ཀུན་གྱིས་སོ་སོའི་ཕྲུ་གུ་ཚོ་ལ་མིག་དཔེ་བལྟ་དགོས་ལུགས་ཀྱི་ཁ་ཏ་སློབ་གསོ་བྱེད། སྲིང་མོ་ཚངས་དབྱངས་དཔལ་མོ་ནི་ངོ་གདོང་ཆེ་ཞིང་། མིག་གཉིས་ཁྲ་སྒོར་རེ་ཡོད་ཐོག་སྐད་ངག་ཀྱང་བདེ་
མོ་ཞིག་ཡོད་པས་ནངས་མོ་རི་ནས་འབུད་ལྕི་བཏུས་ཏེ་ཁྱིམ་ལ་ལོག་པའི་ལམ་ནས་ནམ་རྒྱུན་པད་དབྱངས་དང༌། རྫ་དཔལ་དགེ་སྤྲུལ་སྐུའི་ཀྱེ་མ་ཚེ་སྔོན་སོགས་ཆོས་མགུར་དང་། གླུ་གཞས་འབའ་ཞིག་



གཏོང་ནས་ཡོང་དུས་གྲོང་མི་ཚོས་ཨོ་རྒྱན་ཚེ་རིང་ཚང་གི་སྐད་སྙན་མ་ཡོང་གི་འདུག་ཅེས་དང་། འགའ་རེས་ཨོ་རྒྱན་ཚེ་རིང་ཚང་གི་ངོ་ཆེ་མ་ཡིན་པ་འདྲ་ཟེར་བ་དང་། ལ་ལས་འོ་དེ་ནི་ཨོ་རྒྱན་ཚེ་རིང་
ཚང་གི་མིག་བགྲད་མ་རེད་ཟེར་བ་སོགས་ཀུ་རེ་རྩེད་མོ་དང་བཅས་ཚང་མས་རྣ་བ་བླགས་ནས་ཉན་སྲིད། སྲིང་མོ་ཉི་མ་བཟང་མོ་ནི་ལོ་ཤས་རིང་ལ་ཁྱིམ་ནས་ངལ་ལས་བྱས་རྗེས་ཨ་སྲུ་བཀྲ་ཤིས་དར་
མཚོས་སྐྱེ་རྒྱུ་རུ་ཁྲིད་དེ་རང་གི་ཤ་ལས་མཆེད་པའི་བུ་མོ་ལྟར་དུ་གསོ་སྐྱོང་བགྱིས་པས་ཡུན་རིང་མ་འགོར་བར་སྐྱེ་རྒུ་མདོའི་ལ་ལས་ཀ་ཡོད་པ་གྱུར། དེ་ནི་སྲིང་མོས་ཨ་སྲུ་ཚང་གི་ཁྱིམ་ལས་ཙག་ཙིག་རེ་
ལས་པའི་ཞོར་དུ་ཡུལ་ཤུལ་རྫོང་འབྲུ་སྣུམ་ཐུན་གཉེར་ཁང་དུ་གྲོ་ཕྱེའི་རས་ཁུག་སྤྲུག་པའི་ལས་གླ་ཟོས་ནས་བསྡད་པ་དེ་རེད། སྐབས་དེར་ཨ་སྲུའི་མིང་སྲིང་ཚོའི་བཀའ་དྲིན་དང་། བུ་མོ་རང་གི་བློ་རིག་
དང་བརྩོན་འགྲུས་ལ་བརྟེན་ནས་རྒྱ་སྐད་དང་རྩིས་རིག་ལ་སྦྱོང་པ་ཡག་པོ་ཐོབ་པས་ལས་ཐོབ་སྤར་ནས་ཟླ་ཕོགས་ཀྱང་ཡག་པོ་ལེན་རྒྱུ་ཡོད་པའི་གླ་པ་ཞིག་ཏུ་གྱུར།
དེ་ཡང་སྤང་ལྗོངས་དཀྱིལ་དུ་མེ་ཏོག་ཁྲ་འཁྱིལ་ལེར་བཞད་པའི་དུས་ན་བླ་མ་ར་དག་རྩི་བཅུད་ལ་རོལ་ཞིང་། སྔོ་ལོ་མེ་ཏོག་བཀྲག་པའི་ནགས་ཀྱི་ཚལ་དུ་གཞན་གསོས་བུ་མོས་མགྲིན་གླུ་བར་མེད་སྒྲོག་
པའི་
འི་དབྱར་གཞུང་ཞིག་ལ། ཨ་ཅེ་ཉི་མས་མི་ཕུགས་སྐྱེ་མདོ་བྱ་ཤུལ་ཁོག་ནས་ཡིན་པའི་ཕོ་གསར་ཀུན་དགའ་བསྟན་འཛིན་རང་གི་སྙིང་ཕུགས་སུ་ཉར་ནས་ཚེ་གཅིག་གི་སྐྱིད་སྡུག་ཁ་བརྡ་ལབ་སའི་
གཏན་གྲོགས་སུ་བྱ་བའི་འཆར་གཞི་དངོས་དེ་དྲིན་ཆེན་ཡབ་ཡུམ་གཉིས་ལ་ཞུས་པས་ཕ་མ་གཉིས་ཀྱིས་བུ་རྒྱུད་ཁྱོད་ཚོས་རང་གི་སེམས་ལ་སོང་པའི་མི་ཞིག་ཁྲིད་པའི་ཉིན་ལ། ངེད་ཕ་མ་གཉིས་ཀྱིས་དེ་
ལ་བར་ཆད་མི་བཟོ། གཙོ་བོ་ནི་རང་གི་མི་ཚེ་གཅིག་གི་བདེ་སྡུག་གི་གཞི་མ་ལ་མི་གཉོམ་ཆུང་ཡ་རབས་ཤིག་རྙེད་དགོས་རྒྱུ་ནི་གཙོ་ཆེན་པོ་རེད་ཅེས་བསླབ་བྱ་ཡང་ཡང་
ཡང་གནང་།
དེ་ནས་དགུ་བཅུ་གོ་གཉིས་ལོའི་དབྱར་གཞུང་ལ་གཉེན་སྒྲིག་གི་དགའ་སྟོན་གཟབ་རྒྱས་དང་ལྡན་པ་ཞིག་བྱས། སྐབས་དེར་སྐྱེ་རྒུ་མདོ་ནས་ཆང་ས་རྒྱག་པ་ནི་དེང་སང་ལྟ་བུ་གསོལ་མགྲོན་ཁང་ཆེ་ཐག་
ཆོད་ཅིག་དང་། སྣེ་ལེན་ཁང་ཡག་ཐག་ཆོད་ཅིག་གི་ནང་དུ་ཅོག་ཙེ་བཅུ་གྲངས་མང་པོ་སྒྲིག་ནས་དུད་ཚང་ཆ་རྐྱེན་འཛོམས་མཁན་ཚོས་སྟོན་བཤད་བྱེད་མཁན་མི་གཉིས་རེ་དང་། མ་མཐའ་ཡང་སྟོན་
བཤད་བྱེད་མཁན་མི་གཅིག་གདན་དྲངས་ནས་རྒྱ་ལུགས་བོད་ལུགས་གཉིས་འདྲེས་ཀྱིས་གཉེན་སྟོན་བྱེད་སྲོལ་དང་ལར་ནས་མི་འདྲ། དེའི་དུས་སུ་སོ་སོའི་ཁང་ཁྱིམ་ར་བ་གཙང་ཕྱགས་བྱས་རྗེས། ཅོག་
༡༡



ཙེ་དང་ཨོང་སྟེགས། ཕོར་པ་དང་སྡེར་མ། ཆང་ཀོང་དང་ཟ་ཐུར་སོགས་ཆེ་ཆེ་ཆུང་ཆུང་ཚང་མ་མགྲོན་ཁང་དང་། ཟས་ཁང་ཆེ་བ། གཞུང་གི་སྣེ་ལེན་ཁང་སོགས་ནས་གཡར་ཏེ་ཁྱིམ་དུ་གཉེན་སྟོན་སྒྲིག་
པས་ལས་ཀ་ཤིན་ཏུ་དཀའ་ཚེགས་དང་སེམས་ཁྲལ་ཆེ། ཇོ་ཀུན་དགའ་བསྟན་འཛིན་དང་སྲིང་མོ་ཉི་མ་གཉིས་ཀྱི་གཉེན་སྒྲིག་གི་སྟོན་མོ་དེ་བསམ་པ་ནང་བཞིན་བྱུང་བས་རང་གཞན་ཚང་མ་དགའ་སྤྲོ་
ཤིན་ཏུ་ཆེ།
ད་ལྟ་ངེད་མིང་སྲིང་དྲུག་ལས་སོ་སོའི་འཚོ་ཐབས་ལ་མཁས་ཤོས་དེ་སྲིང་མོ་ཉི་མ་བཟང་མོ་ཡིན་པར་མཐོང་། འདི་ཡང་གཅིག་བྱས་ན་མོ་རང་སྐྱེ་རྒུ་མདོ་རུ་ཡུན་རིང་བསྡད་པའི་སྐབས་སུ་ཨ་སྲུའི་བུ་མོ་
སྒྲོན་མ་ཚེ་མཚོ་སྤུན་གཉིས་ཀྱིས་གྲོང་ཁྱེར་ནང་གི་འཚོ་བའི་ཤེས་བྱ་མང་པོ་ཞིག་སྲིང་མོ་འདི་ལ་བསླབས་པའི་ཕན་པ་ཡིན་པ་འདྲ། ཇོ་ཀུན་དགའ་བསྟན་འཛིན་ནི་མི་གཤིས་བཟང་པོ། ཆོག་ཤེས་ཆེ་བ།
རང་རྒྱུད་དྲང་བ་ཞིག་ཡིན་སྟབས་ཁོང་ཚང་གི་ཁྱིམ་ལ་ཟས་གོས་གཉིས་ཐད་ནས་དཀའ་ངལ་སྡུག་ཡུས་ཀྱིས་དབུགས་རིང་གཏོང་བ་ལར་ནས་མཐོང་རྒྱུ་མེད། དེའི་ཕྱི་ལོར་ཁོང་ཚང་གི་ཁྱིམ་ལ་མགྲོན་
གསར་བུ་ཆུང་བཀྲ་ཤིས་ནོར་བུ་སླེབས་བྱུང་། བུ་ཆུང་འདི་སླེབས་ནས་ཀྱང་ཁོང་ཚང་གི་ཁྱིམ་ལ་སྔར་བཞིན་དུ་རྙོག་དྲ་མེད་པར་སོས་དལ་བག་ཕེབས་ཀྱི་འཚོ་བ་རོལ་ནས་བསྡད་ཡོད། སླར་སྨྲས་པ།
མིང་སྲིང་བགྲེས་པོས་སློབ་གླིང་འགྲིམ་པ་ལས། །དུད་ལ་ཤེས་རིག་བགོ་སྐལ་སྨིན་པས་ན། །རིག་ལྡན་ཕ་མ་གཉིས་པོའི་བཀའ་དྲིན་ལས། །ཐ་ཆུང་དག་ཀྱང་ཤེས་རིག་ལས་དང་འཕྲད། །
128



ལེའུ་བརྒྱད་པ།
ཡུལ་གྱི་སྲོལ་དང་དུས་ཀྱི་འགྱུར་བ་ལྟར། །
འབྲོང་མདའི་ཕྱོགས་ནས་ཁྱིམ་ཚང་སྐྱེ་རྒྱུར་སྤོས། །
བྱང་ཆུབ་སེམས་དཔའ་ཡང་ཆོས་བཞི་དང་ལྡན་ན་ཚེ་ཚེ་རབས་རབས་སུ་བྱང་ཆུབ་སེམས་ཆུད་མི་ཟོས་པར་འགྱུར་རོ། །བཞི་
གང་ཞེ་ན། ཕྱོགས་བཅུའི་སངས་རྒྱས་ཐམས་ཅད་རྟག་ཏུ་དྲན་པར་བྱེད་པ་དང་། བསོད་ནམས་བྱས་སོ་ཅོག་སེམས་ཅན་གྱི་ཕྱིར་
བླ་ན་མེད་པའི་བྱང་ཆུབ་ཏུ་བསྔོ་བ་དང༌། དགེ་བའི་བཤེས་གཉེན་ལ་སྟེན་པ་དང་། ཐེག་པ་ཆེན་པོ་ཡོངས་སུ་སྒྲོག་པར་བྱེད་པ་
དང་བཞིའོ། ། ཞེས་ཐར་མདོ་ལས་དྲངས།



དེ་ཡང་ཨ་རི་རྒྱལ་ཁབ་ཀྱིས་འཛམ་བུ་གླིང་གི་ཤེས་ལྡན་ཁྱུ་ཚོགས་མ་བསྡུས་ཀྱང་འབྱོར་པ་ཅན་དང་། ཤེས་ཡོན་པ། ལག་རྩལ་ཅན་དག་ནི་རང་བཞིན་གྱིས་འདུ་བ་ལྟར་དུ་མདོ་ཁམས་ཡུལ་ཤུལ་ཕྱོགས་
ནས། ཉེ་བའི་ལོ་འགའི་རིང་ལ་དུད་ལ་འབྱོར་འཁོས་ཅུང་ཟད་ཡོད་པ་དང་། ཚོང་ལས་མགར་ལས་ཤེས་པ། བུ་རྒྱུད་ཚོ་ལ་གཞུང་གི་ཕོགས་སྣེ་རག་པ་རྣམས་རང་འགུལ་རང་མོས་ཀྱི་སྒོ་ནས་སྐྱེ་རྒུ་མདོ་རུ་
ཁྱིམ་གཞིས་སྤོས་དང་སྤོ་བཞིན་འདུག གནས་ཚུལ་དེ་ལས་མ་འདས་པར་དུད་ཡར་འགྲོ་ཚང་ཡང་གཅིག་དགུ་དགུ་བཅུ་ལོ་ལ་སྐྱེ་རྒུ་མདོ་རུ་ཨ་སྲུ་དྲིན་ཆེན་མའི་རོགས་རམ་འོག་ནས་སྤོས་པ་ཡིན།
ངེད་ཚང་ནི་འབྲོང་མདའ་གྲོང་ནས་སྒེར་འབྲོག་ བཟུང་མཁན་ཐོག་མའི་གྲལ་ཡིན་པས་དང་ཐོག་གི་སྒེར་ཟོག་བཅའི་བཅུ་ནས་མཐར་དགུ་བཅུ་ལོ་ལ་ཚུར་སྐྱེ་རྒུ་གྲོང་རྡལ་སྲིད་གཞུང་གི་མངའ་འོག་
ཀོ་ཆེན་རུ་ཁག་ཏུ་དུད་ཐོའམ་ཐེམ་ཐོ་སྤོས་ནས་འབྲོག་ས་བཟུང་དུས། ལྷས་ར་ནང་དུ་སྒོ་ཟོག་ལྔ་བཅུ་ལྷག་ཙམ་ལ་འཕེལ་རྒབ་སོང་ཡོད་པ་ནི་གཅེན་པོ་ཀརྨ་ཚེ་འཕེལ་གྱིས་དབྱར་དགུན་སྟོན་དཔྱིད་
མེད་པར་ནོར་གནག་འཚོ་སྐྱོང་ལེགས་པོ་བྱས་པའི་འབྲས་བུ་ཁོ་ན་རེད། ཁྱིམ་ཚང་སྐྱེ་རྒུ་ལ་སྤོ་དགོས་པའི་རྒྱུ་རྐྱེན་གཙོ་བོ་ནི་གཤམ་གསལ་ལྟར་ལགས།
ཨ་སྲུ་བཀྲ་ཤིས་དར་མཚོའི་མི་ཚེ་གོང་པོའི་བསམ་པའི་བདེ་སྐྱིད་ཀྱི་གཏད་སོ་གཅིག་ནི། རང་གི་མིང་པོ་གཅིག་པུ་ཀུན་བཟང་རྡོ་རྗེ་དང་། སྤུན་ཆུང་མ་ཨོ་རྒྱན་གཡང་མཚོ་གཉིས་ཀྱི་ཁྱིམ་ཚང་དེ་འབྲོང་
མདའ་ནས་སྐྱེ་རྒུ་མདོ་རུ་སྤོ་ཐུབ་རྒྱུ་ན། ཁོང་མིང་སྲིང་གསུམ་པོས་ཕན་ཚུན་བར་དུ་དགའ་སྡུག་གི་སྐད་ཆ་གོ་ཞིང་། བདེ་སྡུག་གི་འཚོ་བ་མཐོང་བས་རང་རོགས་ཚང་མ་སེམས་བདེ་བློ་བདེ་ཞིག་ཡོང་བ་
དང་། མིང་སྲིང་གསུམ་པོའི་བུ་རྒྱུད་དག་ཀྱང་གྲོང་པ་གཅིག་གི་ནང་དུ་ཡོད་ན་དགའ་དུས་བགད་ས་ཞིག་དང་། སྡུག་དུས་ངུ་ས་ཞིག་ཡོད་པར་འདོད། ཡང་སྒོས་སུ་ཁོང་མིང་སྲིང་གསུམ་ནི་ད་ནི་ལོ་ཆེ་
ཞིང་། ཚེ་སྨད་ལའང་ན་རྒྱུ་ཚ་རྒྱུ་ཅུང་ཟད་མང་དུ་སོང་བས་སྐྱེ་རྒུ་ནས་སྨན་བཅོས་འཕྲོད་བསྟེན་གྱི་ཆ་རྐྱེན་ཡང་བཟང་བ་རེད་སྙམ་བཞིན་ཡོད།
131
(2 སྒེར་འབྲོག་ཅེས་པ་ནི་དུད་ཚང་སྒེར་གྱི་འབྲོག་པ།



ཨ་ཞང་ངེད་ཁག་གཉིས་ཀྱང་སྐྱེ་རྒུ་ལ་སྤོ་བའི་ཆ་རྐྱེན་འཛོམས་སོང་། ཞང་རྒན་ཀུན་བཟང་རྡོ་རྗེ་ཚང་གི་གཅེས་ཕྲུག་བཀྲ་ཤིས་དཔལ་འབར་ནི་ཡུལ་ཤུལ་ཁུལ་འཕྲོད་བསྟེན་སློབ་གྲྭ་ནས་སློབ་མཐར་
ཕྱིན་ཏེ་ཆུ་དམར་ལེབ་རྫོང་འབའ་དགོན་ཡུལ་ཚོ་རུ་ལས་གནས་བགོས་ཏེ། དངོས་སུ་གཞུང་ཕོགས་ལེན་མཁན་གྱི་ཤེས་ཡོན་ཅན་ཞིག་ཏུ་གྱུར། ངེད་ཚང་ནས་ཀྱང་སྲིང་མོ་ཉི་མ་བཟང་མོ་དང་ངེད་གཉིས་
ཀ་སྐྱེ་མདོ་རུ་ཡོད་ཅིང་། ལྷག་ཏུ་དགུ་བཅུ་ལོ་ལ་ང་རང་ཡུལ་ཤུལ་རྫོང་མི་རིགས་སློབ་འབྲིང་ནས་ཡུལ་ཤུལ་ཁུལ་མི་རིགས་དགེ་འོས་སློབ་གྲྭ་རུ་ཡིག་ཚད་ལོན་འདུག་པས། གཉེན་ཉེ་ཚང་མས་ད་ནི་སྔ་
ཕྱི་སྔོན་རྗེས་ཤིག་མ་གཏོགས་བུ་འདིས་གཞུང་གི་ཕོགས་ཟས་རག་སོང་ཟེར་ནས་ང་ལ་བསྟོད་པའི་མཐེ་མོ་བསྒྲེངས།
དེས་ན་ཨ་ཞང་ཀུན་བཟང་གིས་གཅེས་ཕྲུག་བཀྲ་ཤིས་དཔལ་འབར་དང་སྲིང་རྒན་མ་བཀྲ་ཤིས་དར་མཚོ་གཉིས་ཀྱི་བསམ་འཆར་དང་བསྟུན་ནས་ཁོང་ཚང་གི་ཁྱིམ་ཚང་༡༩༨༩ལོ་ལ་སྐྱེ་མདོ་རུ་སྤོས་པ་
དང༌། ཕྱི་ལོ་ལ་ངེད་ཚང་གི་ཁྱིམ་གཞིས་ཀྱང་སྐྱེ་མདོ་རུ་སྤོས། དེ་རྗེས་གོ་གཅིག་ལོ་ལ་ཨ་ཁུ་ཨོ་རྒྱན་ལྷ་སྐྱབས་ཚང་ཡང་སྤོས་བྱུང་།
ངེད་ཚང་དང་ཐོག་སྐྱེ་མདོ་རུ་ཁྱིམ་ཚང་སྤོ་དུས་ཕ་མ་གཉིས་ཀ་ལ་སེམས་ཁྲལ་ཆེན་པོ་ཞིག་འདུག་པས། ཨ་ཕས་ཕ་དགོན་ཐར་ལམ་དགོན་པའི་བླ་རྒན་འཇམ་དབྱངས་ཉི་མའི་མདུན་ནས་གསུང་རྟགས་
ཕྲ་མོ་རྒྱས་པ་ཞིག་ཞུ་དུས། བླ་རྒན་གྱི་ཞལ་ནས་སྐྱེ་རྒུ་ལ་སྤོས་སོང་ནའང་བཟའ་མི་གང་པོའི་ལྟོ་རྒྱབ་གཉིས་ལ་དཀའ་སྡུག་ཅི་ཡང་མེད་པ་འདྲ། འོན་ཏེ་ལོ་ཤས་རིང་ལ་ཅི་ནས་ཀྱང་འབྲོང་མདའི་ཞིང་
དེ་བསྒྱུར་མ་འཇོག་གསུངས་འདུག དེ་ནས་དེ་ལུགས་ཀྱིས་ལོ་བཞི་ལྔ་ཞིག་གི་རིང་ལ་ཁྱིམ་ནས་འབྲོང་མདའ་ཕྱོགས་ཀྱི་འགྲོ་འདུག་ཁྲལ་གསུམ་ཚང་མ་ཆག་མེད་དུ་བསྒྲུབས་ཤིང་། ཞིང་ས་ལའང་ནས་
དང་ཞོག་ཁོག་སོགས་བཏབ་པས་ལས་ཀར་དཀའ་ཚེགས་ཆེ་ཡང་། ཁྱིམ་ལ་བཟའ་འབྲུ་དང་ཕྱི་ལོའི་སོན་འབྲུ་འདང་ངེས་ཅན་ཞིག་བཞག་ཚར་དུས། སྐྱེ་རྒུ་ནས་འཚོ་བའི་མཁོ་ཆས་ཉོ་ཆ་རྒྱག་སྤྱད་ལ་
ནས་རྒྱ་མ་སྟོང་ཕྲག་གཉིས་གསུམ་རེ་ལོ་དེ་དག་ལ་བཙོང་རྒྱུ་ཡོད་པ་བྱུང་།
ཁྱིམ་ཚང་སྐྱེ་མདོ་རུ་སྤོ་བའི་སྐབས་དེར་མི་དམངས་ཤོག་སྒོར་ཆིག་ཁྲི་སུམ་སྟོང་བྱིན་ནས་ཁང་པ་དེ་ཤུག་ཐང་དུ་ཉོས་ཤིང་། ཁང་ས་ལ་མུའུ་གང་ལྷག་ཙམ་དང་། སྡོད་ཁང་ལ་ཁང་མིག་ཆེ་ཆུང་ལྔ་དང་།



94
ལྕི་ཁང་དང་། ཐལ་ཁང་། “ ཁེབས་ཆུང་གཅིག་བཅས་འདུག་ལ། ཐལ་ཁང་དང་ལྕི་ཁང་ནས་ཁྱིམ་སྒོ་རུ་རྐང་ལམ་ཞིག་མ་གཏོགས་གཞན་ར་བ་ཡོངས་རྫོགས་རྩྭ་ལྡུམ་གྱིས་ཡོངས་སུ་ཁེངས་ཤིང་། སྐྱེས་
པའི་ལག་ངར་ཕྲ་སྦོམ་ཙམ་གྱི་རྒྱ་ལྕང་བཞི་ལྔ་ཙམ་གྱིས་ཕན་ཚུན་གྲོགས་བསྒྲིགས་ནས་ར་ཁོར་དེ་སྲུང་འདུག
ང་ནི་སྤྱི་ཟླ་དགུ་པའི་ཚེས་བརྒྱད་ལ་ཡུལ་ཤུལ་ཁུལ་མི་རིགས་དགེ་འོས་སློབ་གྲྭ་རུ་ཞུགས་པས། ད་ནི་སྔར་བཞིན་དུ་ཨ་སྲུ་ཨ་ཞང་ཚོ་ལ་ཞེད་སྐྲག་མི་དགོས་པས་བྱེའུ་ཆུང་གཟེབ་ནས་གློད་པ་ལྟ་བུ་ཉིན་
གང་པོར་སེམས་ལ་དགའ་བདེའི་སྣང་བ་ཁོ་ནས་ཁྱབ་ཅིང་། ནངས་དགོང་གཉིས་སུ་སློབ་གྲྭ་ནས་ཁྱིམ་དང༌། ཁྱིམ་ནས་སློབ་གྲྭར་འགྲོ་བའི་སྐབས་སུའང་གནམ་ལྡིང་ས་ལྡིང་བྱེད་ནས་འགྲོ་བཞིན་ཡོད།
སློབ་གྲྭ་དང་ཁྱིམ་གཉིས་ནི་བྱ་ཤུལ་ཁོག་ནས་འབབ་པའི་བྱ་ཆུ་ཞེས་པ་དབྱར་གཞུང་ཆུ་རྒྱས་དུས་རྟས་ཀྱང་ཆོད་དཀའ་བ་ཙམ་དང་། དགུན་དུས་ཆུ་ཆུང་དུས་མི་ཆེན་གྱིས་ཀྱང་ཕར་ཚུར་མཆོང་བརྒལ་
ཐུབ་པར་འདུག་སྙམ་པའི་ཡུལ་ཆུ་ཞིག་གི་ཕར་ཚུར་ཡིན་ཏེ། ཁྱིམ་ནས་སློབ་གྲྭ་ལ་རྐང་ཐང་འགྲོ་མགྱོགས་ཅན་ཞིག་ཡིན་ན་ཆུ་ཚོད་སྐར་མ་ཉི་ཤུ་ཙམ་ལས་མི་དགོས་པའི་ལམ་ཐག་ཐུང་ཐུང་ཞིག་ལས་
མེད། ངའི་སྤུན་ཆུང་ཚེ་རིང་བསམ་འགྲུབ་དང་སྲིང་ཆུང་མ་ཕུར་བུ་མཚོ་མོ་གཉིས་ཀྱང་དེའི་ཉེ་ཁོར་གྱི་ཡུལ་ཤུལ་རྫོང་ཆ་ཚང་སློབ་ཆུང་གསུམ་པ་ནས་སློབ་གཉེར་གནང་བཞིན་ཡོད།
སྡེ་ཤུག་ཐང་ཟེར་བ་དེ་ནི་ཕྲུ་གུ་ཚོ་སློབ་གྲྭ་ལ་མངགས་བདེ་བ་དང་། སྒོ་ཟོག་འབྲི་དང་མཛོ་མོ་འཚོ་སྐྱོང་བྱེད་བདེ་བའི་སྡེ་ཁུལ་ཞིག་རེད། རྒྱུ་མཚན་དེའི་དབང་གིས་ཨ་སྲུས་ཀྱང་ངེད་ཚང་གི་ཁང་ཁྱིམ་
དེ་ཤུག་ཐང་ལ་ཉོས། དེ་ཡང་ངེད་ཚང་འབྲོང་མདའ་ནས་སྐྱེ་རྒུ་ལ་སྤོ་བའི་སྐབས་སུ་ཕ་མ་གཉིས་ཀྱིས་ཚེ་ཐར་གཏོང་བའི་ར་བཞི་བཅུ་ཡས་མས་ཤིག་ཡོད་པ་དེ་ཤུག་ཐང་ལ་འཚོ་སྐྱོང་བྱས་ན་བསམ་གྱིན་
འདུག དེའི་ཕྱིར་ཁྱིམ་དངོས་ཙག་ཙིག་དེ་གཅེན་པོ་འཆི་མེད་དབང་རྒྱལ་གྱིས་རླངས་འཁོར་བཏང་ནས་སྐྱེ་རྒུ་ལ་སྔ་དབོར་བྱས་ཟིན། ཁྱིམ་མི་སྒོ་ཟོག་དག་འབྲོང་མདའ་ནས་རྡོག་ཐོན་པའི་ཉིན་ལ་སྤུན་
ཆུང་ཚེ་རིང་བསམ་འགྲུབ་དང་སྲིང་ཆུང་མ་ཕུར་བུ་མཚོ་མོ་གཉིས་ཀྱིས་ཨ་ཕ་དྲིན་ཆེན་ལ་ཕྱག་རོགས་ཞུས་ཏེ་འབྲོང་མདའ་ནས་ནངས་སྔ་ལངས་ཀྱིས་འབྲི་ཆུ་འགྲམ་བརྒྱུད་ནས་མར་དེད་རྗེས། དོན་
(1) ཐལ་ཁང་ནི་ཁམས་སྟོད་འབྲི་ཆུ་ཉིན་སྲིབ་ཀྱི་ཡུལ་སྐད་དེ་ཆབ་ཁང་ངམ་གསང་སྤྱོད་ཁང་ལ་ཟེར། རྒྱུ་མཚན་ནི་ཡུལ་ཕྱོགས་དེ་ནས་ཆབ་ཁང་དུ་ཐབ་ཀྱི་ཐལ་སྔོན་བླུགས་ནས་གཅིན་སྐྱག་དེ་དག་ཞིང་གི་ལུད་དུ་བསྒྱུར་ནས་སོས་ཀའི་དུས་སུ་ཞིང་ལ་འདྲེན་བདེ་བར་
བྱས་པས་མིང་དེ་ལྟར་དུ་ཐོགས།



འགག་” ནས་ཡར་འཛུལ་ཏེ་མཐར་རི་ཨོ་རྒྱན་ཞེས་པ་བྱ་ཤུལ་ཁོག་གི་རྒྱབ་རི་དེའི་སྐེད་ནས་མར་ཕབ་ནས་སྐྱེ་རྒུ་རུ་ཐོན་པར་བྱས་ཏེ་ཤུག་ཐང་དུ་འཚོ་སྐྱོང་བྱས། འོན་ཏེ་ལོ་གཅིག་གཉིས་རྗེས་སུ་ཚེ་ར་
འགའ་ཞིག་ནི་ཁྱི་ལྡོམ་གྱིས་བསད། ལ་ལ་ནི་ས་མ་འཕྲོད་ནས་བཤལ་ནད་ཀྱིས་རླུང་སྟེ་ཤི། དེ་རྗེས་ལྷག་ལུས་བཅུ་ཡ་ཟུང་བྱུང་བ་དེ་ཚོ་ཕུ་བོ་ཀརྨ་ཚེ་འཕེལ་གྱིས་ཀོ་ཆེན་རུ་ཁག་ཏུ་ངེད་ཚང་གི་འབྲོག་
པ་བཟུང་ཡོད་པས་དེ་རུ་དེད་དེ་འཚོ་སྐྱོང་བྱས། དོན་དུ་སེམས་ཅན་ཡིན་ནའང་ཕ་ཡུལ་གད་པ་ཡིན་ཀྱང་སྐྱིད་ཟེར་བ་དེ་ཡིན་པར་འདུག ལོ་འགའི་རྗེས་སུ་དུད་ངེད་ཚང་ལ་ར་དྲི་ཙམ་ཡང་མི་བྲོ་བར་
གྱུར་སོང་།
དེ་ནས་འབྲོང་མདའ་གྲོང་ནས་ངེད་ཚང་གཙོ་བྱས་པའི་ཉེ་འདྲིས་རྩ་ལག་འགའ་ཤས་སྤོས་ཚུན་ནས་རྒན་མོའི་སོ་ཕྲེང་འཐོར་བ་ཇི་བཞིན་དུ་དང་ཐོག་གི་དུད་ཚང་སུམ་ཅུ་སོ་བཞི་ཡོད་པའི་གྲོང་པ་ཆེ་
གྲལ་དེ་ལས་དུད་ཚང་ཕལ་མོ་ཆེ་ཞིག་སྐྱེ་རྒུ་དང་། འགའ་ཞིག་ནི་སེང་ཟེ། འགའ་ཞིག་ནི་ཁྲི་འདུ། རེ་གཉིས་ཤིག་ནི་འབྲི་སྟོད་སོགས་སུ་རེ་སྤོ་ཉིས་སྤོ་བྱས་པས་ད་ནི་འབྲོང་མདའ་གྲོང་དུ་དུད་ཁག་བཅུ་
གཉིས་མ་གཏོགས་ལྷག་མི་འདུག གནས་ཚུལ་འདི་ནི་སྤྱིར་འཛམ་བུ་གླིང་གི་འགྲོ་འགྲོས་ཤིག་དང་། སྒོས་ཀྲུང་གོ་རྒྱལ་ཁབ་ཀྱི་སྲིད་ཇུས། ལྷག་ཏུ་ཡུལ་ཤུལ་ཕྱོགས་ཀྱི་ཁྱད་ཆོས་ལྟ་བུ་ཞིག་ཏུ་གྱུར་འདུག
ད་ལྟ་འབྲོང་མདའ་ཡུལ་ཚོ་སྲིད་གཞུང་མངའ་འོག་གི་གུ་ས་གྲོང་ནི་མཁར་ཤུལ་ཁང་རྗེས་ཤིག་ལས་ཅི་ཡང་ལྷག་མེད་པས་གྲོང་པ་སྟོང་པར་གྱུར་ནས་གཏམ་རྒྱུད་ནང་གི་འདྲེ་སྒར་རྒྱག་ས་ལྟ་བུ་ཞིག་ཏུ་
གྱུར་ཡོད།
ང་ཚོས་བསམ་བློ་ཞིབ་མོ་རེ་བཏང་ཚེ་ཡུལ་ཀ་ཞིག་གི་འགྱུར་ལྡོག་ནི་ཁྱོན་ཆེ་བའི་མི་རིགས་ཤིག་གི་སྦས་པའི་ཚུལ་དུ་གནས་པའི་འགྱུར་ལྡོག་ཀྱང་ཡིན་སྲིད་ལ། མི་རིགས་ཤིག་གི་འགྱུར་ལྡོག་གིས་ནི་
རྒྱལ་ཁབ་ཅིག་གི་ངོ་བོའང་སྒྱུར་སྲིད་པ་རེད། གང་ལྟར་ཡིན་ཀྱང་ད་ལྟ་སྐྱེ་རྒུ་མདོ་རུ་ལུང་པ་གཞན་ནས་སྤོས་པའི་ཁྱིམ་དུད་ཁྲི་མ་འབུམ་ཞིག་མཆིས་ལ། སྐྱེ་མདོ་རུ་བགྲང་བྱ་བཅུ་ཕྲག་རེ་གཉིས་ལ་
134
དོན་འགག་ཅེས་པ་ནི་འབྲོང་མདའི་ཕྱོགས་ཀྱི་ལུང་འགག་ཅིག་གི་མིང་ཡིན།



གནས་བཅས་པའི་དུད་རྙིང་དག་ནི་མར་ཟི་ལིང་དང་སི་ཁྲོན་སོགས་སུ་རིམ་བཞིན་གནས་སྤོ་བྱེད་ཀྱིན་འདུག མཚར་གཏམ་ཞིག་ཏུའང་། བཅོས་བསྒྱུར་སྒོ་འབྱེད་ཚོང་རའི་དཔལ་འབྱོར་ལས། །ཡུལ་ཀ་
འདི་རུ་འགྱུར་ལྡོག་མང་པོ་བྱུང་། །ཨེ་འགི་མི་འགི་བཟློ་མཁན་དུད་ཚང་ཁག །ཟི་ལིང་མཁར་དུ་འཚང་ཁ་ཤིག་ཤིག་བྱས། །ཨེ་གདའ་མི་གདའ་བཟློ་མཁན་དུད་ཚང་ཁག །སྐྱེ་རྒུ་མདོ་རུ་གཅིག་སྤོ་གཉིས་
སྤོ་བྱུང་། །རང་ལ་ཤོག་སྒོར་འབེལ་མོ་ཡོད་རྒྱུ་ན། །འཐུང་ཆུ་འབུད་ཤིང་དཀོན་མོ་མི་གདའ་ཟེར། །ཡོད་ཚད་གློག་གིས་ཁྲིག་ཁྲིག་བཟོ་འདུག་ཟེར། །དགུན་ལ་ཞོ་གསར་དབྱར་ལ་ཤ་སྐམ་དང་། །རྒྱ་ཟས་བོད་
ཟས་ཧོར་ཟས་ཁ་ཆེའི་ཟས། །ཉོ་བདེ་གོང་ཆུང་བསམ་དོན་ལྷུན་འགྲུབ་ཟེར། །མགོ་སྐྲ་གདོང་པ་སོ་དང་སེན་མོ་ཡན། །གཞན་གྱིས་འཕུར་འཕུར་མཉེ་མཉེ་བྱེད་འདུག་ཟེར། །བདེ་སྐྱིད་ལྷ་ཡི་ལུང་པ་རེད་
འདུག་ཟེར། །ལོངས་སྤྱོད་ཀླུ་ཡི་འགྲན་ཡ་རེད་འདུག་ཟེར། །འདི་འདྲའི་དཔའ་གཏམ་སྤོབས་པ་ཆེན་པོ་དེ། །ལོ་ཤས་མཚམས་ནས་གར་སོང་ཆ་མེད་གྱུར། །མགོ་སྐྲ་གནམ་ལ་ཟིང་ཞིང་མིག་གཉིས་སྐྲངས། །
ངོ་ནས་ཐལ་བ་འཕྱུར་ཞིང་སེན་མོ་གས། །ཕྲུ་གུ་སློབ་གྲྭར་མི་འགྲོ་སློབ་བཤོལ་བྱེད། །དབྱངས་གསལ་སོ་བཞིའི་ཡིག་ངོ་མི་ཆོད་པ། །བཤས་རའི་སྡིག་པ་ཁུར་བའི་མནའ་རྒན་གཡུག ། བུ་མོ་ཁྱིམ་ལ་མི་
འདུག་སྲང་ལ་འགྲིམ། །ཉིན་ཞིག་གཞོགས་ཕྱེད་ཡོ་བའི་ནད་ཀྱིས་མནར། །ཕ་རྒན་དགེ་སྦྱོར་མེད་པར་ཤོ་ཁང་འགྲིམ། །ཁྱིམ་གྱི་ཕུགས་ནོར་ཤོ་ཡི་རྒྱན་དུ་ཤོར། །མ་རྒན་མ་ཎི་མེད་པར་གཏམ་འཆལ་གཡེང་། །
འཆི་ནད་དྲག་པོ་ཐེབས་དུས་མིག་ཆུ་བཏོན། །ཀྱེ་མ་ཀྱི་ཧུད་འདི་འདྲའི་ས་ཆ་རུ། །དཀའ་སྡུག་ཆེན་པོས་འཚོ་བ་སྐྱེལ་དགོས་འདི། །སྔོན་མའི་ལས་ངན་བསགས་པའི་རྣམ་སྨིན་ནམ། །གང་ཡིན་ཟེར་ནས་
ཚང་མས་ཞེ་འགྱོད་བྱེད། །ཅེས་པ་ལྟ་བུ་འཕྲལ་ཕུགས་གཉིས་ཀྱི་བདེ་སྐྱིད་དེ་མི་རྟག་སྐྱིད་སྡུག་སྤེལ་མའི་གཏམ་རྒྱུད་ཚུལ་དུ་རྒྱ་གྲོང་ཆེན་མོ་འདི་ནས་ཉིན་རྟག་པར་བྱུང་གིན་འདུག ཡིན་ནའང་བསོད་
ཆེན་བདེ་ཆེན་དག་པའི་ཞིང་དུ་འགྲོ་ན་འགྲོ་ས་ཡུལ་འདི་ཚོ་ཡིན་ལ། བསོད་ཟད་ན་རག་འཕྲང་ལ་འགྲིམ་ན་འགྲིམ་སའང་ཡུལ་ཀ་འདི་ཚོ་ཡིན་པར་འདུག་
གོང་གི་ཁ་མཚོར་ལས་གསལ་བ་བཞིན་དུ་སྐྱེ་མདོ་ལྟ་བུ་གྲོང་རྡལ་དང་གྲོང་ཁྱེར་ནང་ནས་ཕ་མ་ཚོས་སྡུག་རུས་བརྒྱབ་ཅིང་བུ་རྒྱུད་ཚོས་འབད་བརྩོན་ཞིག་བྱས་ན་སོ་སོའི་མ་འོངས་མི་ཚེའི་བདེ་སྐྱིད་ནི་
135
1) གནའ་རྒན་གཡུག་ཅེས་པ་ནི་ཁམས་སྐྱེ་མདོའི་ཡུལ་སྐད་དེ་གནའ་ཆེན་པོ་བསྐྱལ་བའི་དོན།



136
རྙེད་ཁོ་ཐག་རེད་འདུག འཇིག་རྟེན་དཔེ་ལའང་། དཀའ་བའི་ལ་མོ་མ་བརྒྱབ་ན། བདེ་མོའི་ཐང་ལ་ཐོན་ལེ་མིན། སྲ་བའི་རུས་པ་མ་བཅག་ན། ཞིམ་པོའི་རྐང་མར་ལོན་ལེ་མིན། ཞེས་པ་ཅིས་མི་བདེན།
ངའི་ཉེ་ཁོར་གྱི་སློབ་གྲོགས་དང་། སློབ་མ། གྲོགས་པོ། ཁྱིམ་མཚེས་སོགས་ཀྱི་གྲལ་དུ་ད་ལྟ་དུད་ཚང་འགའ་ཞིག་གི་བུ་རྒྱུད་ནི། སྐྱེས་ཕོ་རབ་སོང་རྗེས་དཀར་དགོས། མཛོ་ཁྱུང་དཀར་རྨོས་རྗེས་ནག་དགོས་
ཞེས་པའི་དཔེ་ལྟར་དུ་ཁོང་ཚོ་ཨ་རི་དང་ཡོ་རོབ་སོགས་སུ་སོང་ནས་སློབ་གཉེར་དང་ཚོང་ལས་བྱེད་ཅིང་འདུག་ལ། འགའ་རེ་ཞིག་ནི་རྒྱལ་ནང་གི་གྲོང་ཁྱེར་ཆེ་གྲལ་ཁག་ཏུ་ཕྱིན་ནས་སོ་སོའི་ཕུགས་
བསམ་མངོན་འགྱུར་བྱས་དང་བྱེད་སྒང་རེད། སྐྱེ་མདོ་ནས་དུད་ཚང་འགའ་རེ་ལ་ཞིབ་འཇུག་སློབ་མ་གསུམ་རེ་ཙམ་འདུག བུ་ཕྲུག་འགའ་རེས་སྐད་ཡིག་བཞི་རེ་ཙམ་ལ་འབྲི་ཀློག་ཐོགས་མེད་དུ་མཁྱེན་
ཏེ་ལུང་པ་དང་ཁྱིམ་ཚང་ཡར་རྒྱས་ཡོང་བར་ཕན་བདེ་རྒྱ་ཆེར་བསྐྲུན་འདུག་པས་ལྷ་མི་ཀུན་གྱིས་བསྟོད་པའི་ཡུལ་དུ་གྱུར། ཡང་མ་རབས་སུ་སོང་བའི་དུད་ཚང་ཁག་གཅིག་གི་བུ་རྒྱུད་ནི་ཁྱི་ངན་གཅིག་
གིས་ལུང་པའི་ཕུ་མདའ་དཀྲུགས། ཟས་ངན་གཅིག་གིས་ལུས་ཀྱི་སྟོད་སྨད་དཀྲུགས་ཞེས་པའི་དཔེ་ལྟར་དུ་ཟས་ཅི་ཟོས་ཟེར་ན་འདི་ཟོས་མེད། ལས་ཅི་སྒྲུབ་ཟེར་ན་འདི་སྒྲུབ་མེད་པར་ལོ་ཟླ་ཉིན་ཞག་ལ་
སྦྲེལ་ནས་ཁྱིམ་མཚེས་རུ་རོགས་བར་དུ་རྩོད་གཞི་བཞག །ཆོས་ལུགས་གྲུབ་མཐའི་བར་དུ་འགལ་ཟླ་སློང་། སྤྱི་ཚོགས་ལྷིང་འཇགས་ཡོད་དུས་ཟིང་ངེར་དཀྲུགས་པ་སོགས་ཀྱིས་དེ་རིང་བཙོན་དུ་ཡོད་ན་
སང་ཉིན་ཁྱིམ་དུ་བསྡད་ལ། གནངས་ཉིན་ཁྱིམ་དུ་ཡོད་ན་གཞེས་ཉིན་བཙོན་དུ་འགྲོ་རྐྱང་འབའ་ཞིག་བྱས་ནས་མི་ཚེ་སྟོང་ཟད། འཁོར་བ་སྟོང་འཁྱམས་བྱེད་བཞིན་འདུག
གྲོང་ཁྱེར་ཆེ་མ་ཆུང་གསུམ་དུ་འགྲོ་གྲངས་སྡོད་གྲངས་མང་བའི་སྐྱེ་བོ་དུ་མ་ཞིག་གིས་རིག་གནས་གསར་པ་དང་། བསམ་བློ་གསར་པ་འདྲ་མིན་མང་པོ་ཞིག་ཁོང་ཚོའི་དབུགས་རྒྱུན་དུ་འགྲོགས་ནས་
ལུང་ཆུང་རེ་རེའི་ནང་དུ་ས་བོན་བཞིན་དུ་བཏབ་པའི་ཚེ་ན། ཡུལ་ལུང་དེ་ལ་དགེ་སྐྱོན་ཅི་རིགས་ཤིག་ངང་གིས་བྱུང་དང་འབྱུང་བ་ནི་ལྡོག་མེད་ཀྱི་ཆོས་ཉིད་ཅིག་ཏུ་གྲུབ། དཔེར་ན། ཁོང་ཚོའི་ཁ་བློ་སྤྱོད་
གསུམ་དུ་ཕྲུ་གུ་ལ་ཆུང་ངུ་དུས་ནས་བཟུང་རང་ཚུགས་ཀྱི་བསམ་བློ་བསླབ་དགོས་པ་དང་། བུད་མེད་ལ་སྤྱི་ཚོགས་ཀྱི་ཐོབ་ཐང་སྤྲོད་དགོས་པ་སོགས་ནི་སྤྱི་ཚོགས་ཡར་རྒྱས་དང་སྤྱི་ཚོགས་ཡ་རབས་ཡོང་
བར་ཕན་པ་ཆེ་བའི་རིག་གནས་དང་བསམ་བློ་གསར་པ་རེད་འདུག འོན་ཏེ་རིག་གནས་བསམ་བློ་དེ་དག་གི་ཞོར་དུ་ཆེ་ཕྱོགས་ནས་ཁོང་ཚོའི་རྒྱུད་ལ་ལྷ་དཀོན་མཆོག་ལ་དད་འདུན་མེད་ཅིང་། ལས་



137
རྒྱུ་འབྲས་ལ་བརྩི་སྲུང་མེད། ཚེ་ཕྱི་མར་འཇིགས་སྐྲག་མེད་པར་ཚེ་འདི་ནས་རང་རྒྱལ་ཐབས་དང་ཁེ་ཐབས་འབའ་ཞིག་ལ་མི་ཚེའི་ནོམ་པ་བརྩི་བའི་ལྟ་བ་ལོག་པ་ཆགས་པ་དང་། ཆུང་ཕྱོགས་ནས་ཚོང་
ཟོག་རྫུས་མ་དང་། ཤོག་སྒོར་རྫུས་མ། སྨན་ཆ་རྫུས་མ། ཉལ་ཐ་འཐེན་པ་སོགས་ཚོང་ནག་དེ་ཚོ་ལུང་ཆུང་དུ་འདྲེན་པ་དང་། ལྷག་དོན་དུ་འཛམ་གླིང་མི་ཡི་འཆི་བདག་བདུད་པོ་ཆེ། ཨེད་རྫི་ནད་སོགས་ས་
གཙང་ཡུལ་གཙང་གི་ལུང་པ་འདི་རུ་ཁྱེར་ནས་གཞུང་དྲང་བློ་གཙང་གི་ཡུལ་མི་སྤུན་ཟླ་ཚོ་ལ་དུས་མིན་འཆི་བའི་འཇིགས་པ་དྲག་པོ་སྟེར་གྱིན་འདུག
འབྲོང་བུ་ཚེ་རིང་རྡོ་རྗེ་ཡིས་མི་རིགས་གང་དང་གང་ཡིན་རུང་འཕེལ་རྒྱས་ཀྱི་རྨང་གཞི་ནི་རང་ལ་སྔར་ཡོད་པའི་སྲོལ་རྒྱུན་གྱི་རིག་གནས་བསམ་བློ་དེ་ཡིན་པ་དང་། འཕེལ་རྒྱས་གཏོང་བྱེད་ཀྱི་སྒུལ་
ཤུགས་གཙོ་བོ་ནི་དུས་རབས་འཕེལ་རྒྱས་ཀྱི་ཁྲོད་དུ་གསར་གཏོད་བྱས་པའི་རིག་གནས་བསམ་བློ་གསར་པ་དེ་རེད་ཅེས་གསུངས་འདུག་པ་ནི་ཐུགས་ཤིན་ཏུ་མད་མོད། འོན་ཏེ་རིག་གནས་བསམ་བློ་
གསར་པ་ཡོད་ཚད་ལ་བླང་དོར་ཅི་ཡང་མེད་པར་ལིང་གིས་བླངས་ན་ཕན་པ་ལས་ཉེས་པ་ཆེ་བའང་ཤེས་དགོས། སྤྱིར་ནགས་རྒྱ་ཆེ་ན་བྱ་ཚོགས་མང་། སྡེ་རྒྱ་ཆེ་ན་མི་སྣ་འདུས་ཞེས་པའང་ཡིན་ཏེ་གྲོང་
བརྡལ་དུ་སླེབས་ཕྱིན་མི་མང་པོ་ཞིག་གི་རང་ལ་སྔར་ཡོད་ཀྱི་སྐྱོན་ཡོན་ཅི་རིགས་དེ་ཡུལ་དུས་ཁོར་ཡུག་གི་དབང་གིས་འགྱུར་བ་ཆེ་ཆུང་ཅི་རིགས་འགྲོ་གིན་འདུག དེ་ཡང་གཙོ་བོ་བཟང་ངན་གང་བྱུང་
གི་ཕྱོགས་སུ་སྣང་མེད་དུ་མ་བསྐྱུར་བར་བཟང་པོ་ཕྱོགས་སུ་གོམས་འདྲིས་ཅི་ཐུབ་དང༌། ངན་པའི་ཕྱོགས་སུ་ནད་བཞིན་འཛེམ་དོགས་ཅི་ནུས་བྱས་ན་མཐར་ཐུག་རང་ལ་བཟང་ཡོན་མི་ཉུང་བ་ཞིག་ཐོབ་
ངེས་པ་ནི་བཤད་ག་ལ་དགོས། དཔེར་ན་ས་ཁུག་ལུང་ཀྱོག་ནས་སྤོས་པའི་དུད་ཚང་དང་ཡུལ་མི་རྣམས་གྲོང་ཁྱེར་དུ་སླེབས་ཕྱིན་འཕྲོད་བསྟེན་བདེ་ཐང་གི་འདུ་ཤེས་ཇེ་དགའ་རུ་སོང་ནས་ཉིན་རེའི་ལུས་
ཀྱི་གཙང་སྦྲ་དང་། ཟས་གོས་གཙང་སྦྲ་སོགས་ལ་འབད་པ་དང་། སློབ་སྦྱོང་གི་མཁོ་དགོས་ཤེས་ནས་རང་གི་བུ་རྒྱུད་ཐབས་བརྒྱ་ཇུས་སྟོང་གིས་སློབ་གྲྭར་གཏོང་བ། ཚོང་ལས་ཀྱི་ཁེ་ཕན་རྟོགས་པས་རང་
ད་འཁོས་ཀ་ཚོད་ཀྱིས་ཉོ་འཚོང་གི་ལས་ལ་བརྩོན་པ། ཁྲིམས་ལུགས་ཀྱི་འདུ་ཤེས་ཇེ་དྲག་ཏུ་སོང་བས་རང་གཞན་གཉིས་ཕན་གྱི་ཁྲིམས་ལུགས་ཤེས་བྱ་སློབ་པ་སོགས་ཀྱི་གནས་ཚུལ་འདུག བྱ་བ་འདི་
དག་ནི་ཡ་རབས་སྤྱི་ཚོགས་ཤིག་ལ་མེད་དུ་མི་རུང་བའི་སྤྱི་ཚོགས་སྒྲིག་གཞི་ཞིག་ཡིན་སྟབས། ཁྱིམ་ཚང་ཁྲི་མ་འབུམ་གྱིས་མུ་མཐུད་དུ་བྱ་བ་འདི་རིགས་ཀྱི་ཐད་དུ་དོ་སྣང་དང་འབད་བརྩོན་བྱེད་དགོས་



138
པ་བཤད་ག་ལ་དགོས།
ཡུལ་མི་ཚོ་གྲོང་ཁྱེར་ཆེ་མ་ཆུང་གསུམ་དུ་སྤོས་ཚུན་ལུང་པ་རང་ངོས་ཀྱི་ཡུལ་སྲོལ་གོམས་གཤིས་ཐད་ནས་འགྱུར་བ་སོང་ཚུལ་ངེད་ཚང་གི་གནས་ཚུལ་ལ་སྦྲེལ་ཏེ་ཅུང་ཟད་ཅིག་ཞུས་ན། ཚ་བོ་ཚ་མོ་
ཚོས་གླུ་གཞས་བྲོ་གསུམ་ག་འདྲ་ཞིག་ཉན་ཅིང་བལྟས་ནའང་ལུང་པ་རང་གི་གླུ་གཞས་བྲོ་གསུམ་ལ་ཕལ་ཆེར་ཉན་འདོད་ལྟ་འདོད་ཆེར་མི་འདུག གཙོ་བོ་ཐའེ་ཝན་གྱི་ཀྲུའུ་ཇེ་ལོང་ཟེར་བ་དང་། ལྷོ་ཀུ་
རེ་ཡའི། ཉི་ཧོང་སོགས་ཀྱི་གཞས་པ་གཞས་མ་སོགས་ཀྱི་གླུ་གཞས་འཁྲབ་སྟོན་འབའ་ཞིག་ལ་དགའ་སྣང་ཆེན་པོ་བྱེད་ཀྱིན་འདུག་པས། ལོ་སར་སོགས་ཀྱི་སྐབས་སུ་གཅེན་པོ་ཀརྨ་ཚེ་འཕེལ་དང་། ཁོང་
གི་བུ་མོ་ཆུང་བ་སྨོན་ལམ་དཔལ་མོ་གཉིས་བར་དུ་རྩོད་གཞི་མིན་པའི་རྩོད་གཞི་ཆུང་ཆུང་མང་པོ་ཐུག་ཀྱིན་འདུག གཅེན་པོས་བོད་ལྗོངས་བརྙན་འཕྲིན་ཁང་། མཚོ་སྔོན་བརྙན་འཕྲིན་ཁང་། ཁམས་
པའི་བརྙན་འཕྲིན་ཁང་། ཐ་ན་ཡུལ་ཤུལ་བརྙན་འཕྲིན་ཁང་སོགས་ཀྱིས་སྒྲིག་པའི་རིག་རྩལ་རྩེད་རིག་ལ་བལྟ་དགོས་ཟེར་ན་གཅེས་ལང་དུ་ཤོར་བའི་བུ་མོ་སྨོན་ལམ་དཔལ་མོ་སོགས་ཀྱིས་ཧོས་ནན་
བརྙན་འཕྲིན་ཁང་གིས་སྒྲུབ་པའི་ཧི་ཅུན་དང་ཤེའུ་ནཱ་སོགས་ཀྱིས་མདོ་འཛིན་བྱེད་པའི་རྩེད་རིགས་ལེ་ཚན་སོགས་ལ་ལྟ་དགོས་ཟེར་ནས་བརྙན་འཕྲིན་གྱི་རྒྱང་འཛིན་འཕྲོག་རེས་བྱེད།
ད་དུང་དེ་བས་ག་ལ་ཚད་དེ། ཚ་བོ་ཚ་མོ་འདི་ཚོ་ཆུང་དུས་ནས་སྐྱེ་རྒུ་མདོ་ནས་ཡུལ་ཤུལ་རྫོང་སློབ་ཆུང་གསུམ་པ་དང་། ཡུལ་ཤུལ་རྫོང་སློབ་འབྲིང་གཉིས་པ་སོགས་རིམ་བཞིན་འགྲིམ་ནས་འཚར་ཡོང་
བ་ཡིན་པས་ཞིང་འབྲོག་གཉིས་ཀའི་ལས་ཀ་ལས་མི་ཤེས་པ་དང་། ཐ་ན་ཞིང་འབྲོག་ལས་ཀྱི་ཡོ་བྱད་དང་། སྒོ་ཟོག་སེམས་ཅན་གྱི་སྤུ་མདོག་དང་ལོ་གྲངས་ཙམ་ཡང་བརྩི་མི་ཤེས་པར་གྱུར། སྐབས་ཤིག་
ད་ལམ་དཔལ་མོ་ཟོག་རྫི་རུ་སོང་དུས་འབྲི་ཐུལ་མ་ཞིག་ལ་བེའུ་ཁྲིད་འདུག་པས། མོས་གནམ་ལྡིང་ས་ལྡིང་གིས་དགོང་མོ་ཁྱིམ་ལ་སླེབས་རྗེས་ཕ་མ་གཉིས་ལ་བཤད་རྒྱུར། དེ་རིང་རི་མགོ་ནས་ཟོག་
ཆུང་བ་ཞིག་ལ་ཟོག་ཆུང་ཆུང་མ་ཞིག་སྐྱེས་བྱུང་ཞེས་གཅེན་པོ་ཀརྨ་དང་པད་དཔལ་གཉིས་ལ་ངུ་དགོས་བསམ་ཡང་དགོད་དགོས་ལེའི་གཏམ་ཞིག་བཤད། ཡང་ཐེངས་མ་ཞིག་ལ་ཁྱིམ་དུ་གྲྭ་པ་གདན་
(1) ཧི་ཅིན་དང་ཤེའུ་ནཱ་ཟེར་བ་གཉིས་ནི་ཧོས་ནན་བརྙན་འཕྲིན་ཁང་གི་རིག་རྩལ་རྩེད་མོ་སྐོར་གྱི་ལེའུ་ཚན་ཞིག་གི་མདོ་འཛིན་པ་གཉིས་ཡིན། ཁོང་གཉིས་ཀྱི་མདོ་འཛིན་བྱེད་པའི་ཁྱད་ཆོས་ལ་གཏམ་རྩེད་མོ་མང་བ་རེད།
(2) ཆུང་ཆུང་མ་ཞེས་པ་ནི་ཤིན་ཏུ་ཆུང་བའི་དོན།
ལ་སྨོན་ལ



དྲངས་ནས་རིམ་གྲོ་བྱེད་པའི་སྐབས་སུ། ངའི་ཚ་མོ་ཆེ་བ་དཔག་བསམ་གཡང་འཛོམས་གྲྭ་པ་རྣམ་པའི་མདུན་དུ་གསོལ་ཇ་འདྲེན་དུ་སོང་དུས། མཆོད་མགོར་བཞུགས་སའི་མཆོད་ཁྲི་གོང་དུ་ཇ་མཆོད་
བཤམས་ཡོད་པ་མོས་མཐོང་བས། མོ་རང་ཤི་
ང་ཤིན་ཏུ་ཡ་མཚར་བའི་ངང་ནས་མོས་རང་གི་ཨ་མྱེ་ཨོ་རྒྱན་ཚེ་རིང་ལ་འདྲི་བར། ཨ་མྱེ། དེ་རིང་ཁྱིམ་དུ་ཕེབས་པའི་གྲྭ་རྒོད་བཞི་པོའི་སྐུ་གཟུགས་ནི་འདི་འདྲ་ཆེ་
ལ་ཤ་རྒྱགས་པར་འདུག་ཀྱང་། ཁོང་ཚོའི་གསོལ་ཕོར་དེ་ནི་དེ་འདྲ་ཆུང་བ་ལ་ཨང་། ཞེས་མཆོད་ཁྲི་གོང་དུ་བཞག་པའི་ཇ་མཆོད་འབུལ་སའི་ཟངས་ཀོང་ཆུང་ངུ་དེ་ལ་མཛུབ་མོ་བཙུགས་ནས་དྲི་བ་བཏོན་།
ཨ་ཕ་ནི་ཧང་སངས་ནས་གསུངས་པར། དཀོན་མཆོག་མཁྱེན། ད་ངའི་གཡང་ཕྲུག་ལྷ་ཕྲུག་འདི་ཚོས་སྐད་ཆ་བཤད་སྟངས་ལ་གཅིག་གཟིགས་དང་ཞེས་དབུགས་རིང་བཏང་ནས་བཞུགས། འདི་འདྲའི་
དཔེ་ནི་མང་པོ་ཡོད་པས་དེ་རིང་གི་སྐྱིད་སྡུག་གཏམ་རྒྱུད་ནང་དུ་མཚོན་བྱེད་ཙམ་ཞིག་བཞག་ན་ཆོག་གོ །
དེ་ཡང་ངེད་ཚང་གི་ཁྱིམ་ཚང་སྐྱེ་རྒུ་རུ་སྤོ་བའི་ཚེ་ལ་ངས་གོང་ནས་ཞུས་པ་བཞིན་དུ། ང་རང་ཡུལ་ཤུལ་ཁུལ་མི་རིགས་དགེ་འོས་སློབ་གྲྭ་རུ་ཐོན་ནས་སློབ་གཉེར་བྱེད་ཀྱིན་ཡོད། དེའི་ཚེ་ན་ངས་མི་ཚེ་
གོང་པོའི་རིང་ལ་བརྗེད་རྒྱུ་མེད་པ་མ་ཚད། ངའི་མི་ཚེ་འདིའི་ནོངས་འགྱོད་ཡིན་པའི་ལས་ཀ་ཐབས་རྡུགས་ཤིག་ལས་མྱོང་བས། དེ་རིང་ངེད་ཕ་བུ་ཚོའི་མི་ཚེའི་ལོ་རྒྱུས་གླེང་བའི་སྐབས་སུ་དོན་འདི་ཡང་
གོ་ཐོས་རིག་གསུམ་ཅི་ཡང་མེད་པར་བརྗེད་ལྷག་ཏུ་ཤོར་མི་རུང་བར་འདོད་པས་འདི་ནས་མདོར་བསྡུས་པ་ཞིག་ཞུས་ན།
གནས་ཚུལ་ནི་འདི་འདྲ་ཞིག་རེད། ༡༩༩༣ལོའི་སྤྱི་ཟླ་བརྒྱད་པ་ཡས་མས་ཤིག་ལ་གནས་ཚུལ་དེ་བྱུང་བ་ཡིན་པ་འདྲ། དེ་ཡང་ཉིན་ཞིག་ལ་ང་ལ་རྙིང་ནད་ངན་པ་ཞིག་ཕོག་པས་སློབ་གྲྭའི་སྨན་པས་ཁྱོད་
རང་སློབ་ཁྲིད་ཁ་རུ་མ་འགྲོ། བདུན་ཕྲག་འདིའི་རིང་ལ་སྨན་ཁབ་ཡག་པོ་གྱིས་ནས་ཉོལ་དུ་སྡོད་ཅེས་གསུངས། འདི་ཡང་སློབ་གྲོགས་གཞན་ལ་རྙིང་ནད་འགོས་དོགས་ཡིན་པར་འདྲ། གང་ལྟར་ཡིན་
ཀྱང་སྨན་པས་ང་ལ་བདུན་གཅིག་གི་གནང་བའི་འཛིན་ཡིག་སྤྲད། དེ་ནས་ཉིན་ཞག་བཞི་ཙམ་སོང་རྗེས་ངའི་ནད་གཞི་ཅུང་ཟད་ཡར་དྲག་སོང་བས། ང་རང་ཡུན་རིང་སློབ་ཆད་ འགྲོ་དོགས་ཀྱིས་ཉིན་
139
(1) སློབ་ཆད་ནི་སློབ་ཁྲིད་ཁ་རུ་ཞུགས་མ་ཐུབ་པར་གོ །



14)
དེ་དག་གི་རིང་ལ་སེམས་འཚབ་ཆེན་པོ་བྱུང་། ང་དང་མལ་ཁྲི་གོང་འོག་ཡིན་པའི་སློབ་གྲོགས་ཟླ་བ་བཀྲ་ཤིས་ཟེར་བས་ཉིན་ལྔ་པ་དེར་བཤད་རྒྱུར། དེ་རིང་རྒྱ་ཡིག་བསླབ་ཚན་ནི་མོ་ཧྲེང་ཞིག་གི་མི་ཚེའི་
ལས་དབང་བརྗོད་པའི་ཏོའུ་ཨུ་ཡོན་ཞེས་པ་དེར་ཐུག་འདུག ཁྱོད་རང་སློབ་ཁྲིད་ཉོན་དུ་འགྲོ་ཐུབ་ན་ཡག་པོ་རེད་ཅེས་ལབ། ངས་ཀྱང་རྒན་གྱིས་སློབ་ཁྲིད་མ་བྱས་པའི་ཡར་སྔོན་ནས་སློབ་ཚན་དེ་ལྟ་ཀློག་
རགས་པ་ཞིག་བྱེད་མྱོང་བས་སློབ་ཁྲིད་ཁ་རུ་འགྲོ་འདོད་ཆེན་པོ་བྱུང་བས་སོང་བ་ཡིན། དེ་ནས་སློབ་ཐུན་དང་པོ་ལ་ཐུག་པའི་ཅོང་དྲིལ་རྡུང་མ་ཐག་ཏུ་མགོ་བོ་སྤྱི་ཐེར་དུ་ལུས་ཤིང་སྐད་ངག་ཅུང་ཟད་
འཛེར་བ། དགུང་ལོ་ལྔ་བཅུ་ཡན་ཟིན་པའི་རྒྱ་ཡིག་དགེ་རྒན། མཚན་ལ་ཀྲང་ཐེན་ཏན་ཞུ་བའི་དགེ་རྒན་ཁོང་ཉིད་བྲེལ་འཚུབ་བེར་སློབ་ཁང་དུ་ཕེབས་ནས་སློབ་མགོ་ཚུགས་ཞེས་གསུངས་སོང་། སྐབས་
དེར་སློབ་གྲོགས་ཚང་མ་སྦྱོང་བརྡར་ཡག་པོ་བྱས་པའི་དམག་མི་བཟང་པོ་ལྟར་དུ་ཡར་ལངས་ནས་རྒན་ལགས་ཁམས་བཟང་ཞེས་རྒན་ལ་ཁམས་བཟང་ཞུས། ང་རང་ཡང་སློབ་གྲོགས་ཚོ་དང་མཉམ་དུ་
ཡར་ལངས་འདོད་ཀྱང་། ཉིན་ཞག་བཞི་ཙམ་རིང་ལ་མལ་དུ་ལྷུང་ནས་རླུང་དྲགས་སོང་བས་ལུས་ལ་ཤུགས་མེད་པ་འདྲ་པོ་ཞིག་ཆགས་འདུག་པས་ལག་གཉིས་ཅོག་ཙེ་ལ་བརྟེན་ནས་ཡར་ཤུགས་ཀྱིས་
ལངས་ཀྱང་སློབ་གྲོགས་གཞན་པ་དག་གི་རྗེས་ཅུང་ཟད་མ་ཆོད་པ་འདྲ། སྐབས་དེར་དགེ་རྒན་ཁོང་རང་ངའི་རྩ་རུ་སླེབས་ཟིན་ནས་ང་ལ་མིག་ལམ་དུ་སྐར་མ་ཁྲ་ཆིལ་ལེར་ཤར་དགོས་པའི་འགྲམ་ལྕག་
ཚ་བེར་བ་གཉིས་གསུམ་ཞིག་བཞུས་པས་ངའི་སྣ་ཁུང་ནས་ཁྲག་དམར་བཞུར་བྱུང་། དེ་ཚར་རྗེས་རྒན་ཁོང་གིས་མུ་མཐུད་དུ་ཐུགས་ཚད་མེད་ཁྲོ་བའི་ངང་ནས་བདུད་ཕྲུག་ཁྱོད་རང་ཡར་ལངས་མ་ཐུབ་
ན་སྒོ་རུ་འབུད་སོང་། ངའི་སློབ་ཁྲིད་ཁ་རུ་མ་ཞུགས་ནའང་ཆོག་པ་རེད། རྒན་ལ་གུས་བཀུར་མེད་པའི་སློབ་མ་ནི་མི་ཚེའི་མདུན་ལམ་མེད་པའི་གླེན་པ་རྐྱང་རྐྱང་རེད་ཅེས་བཀྱོན་ཚིག་མང་པོ་གསུངས་
པའི་སྐབས་དེར། ང་ནི་སེམས་པ་གདོན་གྱིས་ཟིན་པའི་སྨྱོན་པ་བཞིན་དུ་གྱུར་ཏེ་ཁོང་ལ་གུས་བཀུར་དང་འགྱོད་བཤགས་བྱེད་རྒྱུ་ཕར་བསྐྱུར། འདྲེ་ཡིས་རྒྱབ་སྐྱོར་དང་གདོན་གྱིས་དཔུང་སྣོན་ལ་བརྟེན་
ནས་རྒན་ཁོང་རང་ལ་ཁུ་ཚུར་ལན་གཉིས་ཙམ་བསྣུན་མ་ཐག་ཏུ་སློབ་ཁང་ཡོངས་རྫོགས་འུར་གྱིས་ཁེངས་སོང་། སློབ་གྲོགས་ལ་ལ་དགེ་རྒན་རྩེ་རུ་སོང་ནས་ཁོང་ལ་ཐུགས་གསོ་མཛད་པ་དང་། ལ་ལས་ང་
ལ་འདྲེ་ཕྲུག་བདུད་རྒན་ཁྱོད་ཅེས་ཁ་སྡིགས་དམོད་མོ་ལ་དྲག་ཆར་འབབ་འབབ་བྱས། ཉིན་དེར་ང་རང་དངོས་གནས་བླ་འཁྱམ་པའི་བེམ་པོ་བཞིན་དུ་གང་དུ་སོང་ཡང་མུན་པ་དགུ་བརྩེགས་ཀྱིས་མགོ་



]4]
ལུས་བར་མ་བཅོ་བརྒྱད་བཏུམས། སྤྱི་ཟླ་དགུ་པར་ཐུག་དུས་སློབ་གྲྭས་ང་ལ་ལོ་འཁོར་མོ་ཞིག་གི་སྤྱོད་ཉེས་ཆད་པ་བཅད། སློབ་གྲྭའི་སྒྲིག་ཁྲིམས་ལྟར་ན་སློབ་མ་ཞིག་ལ་སྤྱོད་ཉེས་ཆད་པ་དེ་རིགས་ཕོག་
རྗེས་གལ་སྲིད་ལོ་དེར་སྤྱོད་ཡོན་གཉིས་ཐད་ནས་ཡ་རབས་བཟང་པོའི་གྲལ་དུ་འགྲོ་མ་ཐུབ་པ་ཡིན་ན་སློབ་མཐར་ཕྱིན་པའི་དུས་ཚོད་མར་འགོར་འགྱང་བཟོ་དགོས་པ་རེད།
སྤྱིར་བཏང་གི་དབང་དུ་བྱས་ན་ངེད་ཚང་འཛིན་གྲྭ་ནང་དུ་ཨག་བཟི་ཆང་རྒྱབ་བྱེད་པའི་སློབ་གྲོགས་མང་པོ་ཞིག་ཡོད་ཀྱང་སློབ་མ་གཅིག་ལའང་སྤྱོད་ཉེས་ཆད་པ་ཕོག་མྱོང་མེད། ང་ནི་ནམ་རྒྱུན་གཉོམ་
ཆུང་གི་ཚུལ་དུ་ཡོད་ཀྱང་ཉིན་དེར་སྔ་ཆགས་ཕྱི་འདེང་འཇོག་མ་ཤེས། ལར་ཆེན་མི་རང་ཉིད་གཉོམ་ཆུང་གཤིས་ངན་གྱི་རིགས་ཡིན་ནའང་ཐང་། གང་ལྟར་ཡང་ལོ་དེར་ཆག་སྒོ་དེ་འདྲ་ཞིག་ཉོས་སོང་།
གནས་ཚུལ་དེ་ཁྱིམ་གྱི་སྲིང་མོ་ཉི་མ་བཟང་མོ་དང་ཇོ་ཀུན་དགའ་བསྟན་འཛིན་གཉིས་ལ་ཞུས་པས། ཁོང་གཉིས་ཀྱིས་ཕལ་ཆེར་སྒོར་མོ་བདུན་བརྒྱ་ཡས་མས་ཤིག་གིས་ཆང་རག་དང་ཐ་མག ཤིང་ཐོག་
དང་བྱེ་རིལ་སོགས་ཉོས་ནས་རྒན་ཀྲང་ཐེན་ཏན་དང་། འཛིན་བདག་དགེ་རྒན་ཝང་ཅུའུ་ཧྥུ་རྣམ་གཉིས་ཀྱི་ས་རུ་སོང་ནས་དགོངས་དག་ཞུས་ཤིང་སློབ་གྲྭའི་ཆད་པ་སོགས་ཀྱི་ཐད་ནས་གུ་ཡངས་ཤིག་ཨེ་
ཡོང་བལྟས་ཀྱང་ཕན་པ་ཅི་ཡང་མ་བྱུང་། དེ་རྗེས་ང་ཡི་གྲོགས་པོ་བཟང་ཤོས་བློ་བཟང་བཀྲ་ཤིས་དང་། བསོད་ནམས་རིན་ཆེན། ཨ་རྡོ། ངའི་དགའ་རོགས་” སོགས་ནས་ང་ལ་སེམས་གསོ་གང་ལེགས་བྱས།
དུས་དེ་ནས་བཟུང་ངས་སློབ་གྲྭའི་ར་བ་དང་གྱང་ “ གང་ནས་ཞིག་པ་དང་ཉིལ་བ་བལྟས་རྗེས་ཞིག་གསོ་བྱས་ཏེ་ཕྱོགས་གཅིག་ནས་རང་གི་བྱས་ཉེས་ལ་འགྱོད་བཤགས་བྱེད་པ་དང་། ཕྱོགས་གཞན་ཞིག་
ནས་སློབ་གྲྭའི་མགོ་ཁྲིད་ཚོས་བདག་ལ་གུ་ཡངས་ཤིག་ཡོད་ན་བསམ་གྱིན་ཡོད།
འདི་ཡང་ཞིབ་ཏུ་ཞུས་ན་རེས་གཟའ་སྤེན་པ་ལ་ཐུག་དུས་སློབ་གྲྭའི་བཀོད་སྒྲིག་ལྟར་དུ་སློབ་མ་ཡོངས་རྫོགས་ཀྱིས་སྔ་དྲོ་སློབ་ཐུན་དང་པོ་དང་གཉིས་པ་ཚོགས་ཚར་རྗེས་སློབ་གྲྭའི་ར་བ་དང་། སློབ་ཁང་།
ཉལ་ཁང་སོགས་གཙང་སྦྲ་བྱེད་དགོས་པས། ངས་སློབ་གྲྭའི་མགོ་ཁྲིད་རྣམས་གར་ཡོད་གར་འདུག་བལྟས་ནས་སློབ་གྲྭའི་ར་ཁོར་གྱི་གྱང་ཉིལ་བ་དང་། ཁ་ཞིག་པ་སོགས་ལ་ཇོ་ཕག་སོགས་བཞག་སྟེ་ཞལ་
དགའ་རོགས་དེ་ནི་ངའི་ཐོག་དང་པོའི་མཛའ་མོ་ཡིན། འོན་ཏེ་རྗེས་སོར་ལས་འབྲས་མེད་པས་ཁ་ཁར་སོང་།
༧ སྐབས་དེར་ཡུལ་ཤུལ་དགེ་འོས་སློབ་གྲྭའི་ར་བ་ནི་སྔར་གྱི་སྲོལ་བཞིན་ངོས་གཉིས་སུ་ཤིང་ལེབ་ནར་མོ་གཅིག་ཐོག་གཉིས་བརྩེགས་སུ་སྒྲོག་སྟེ་བར་དུ་སྐམ་རློན་རན་པའི་ས་བླུགས་ནས་དབྱུག་པས་བརྡུང་པའི་གྱང་ར་ཡིན། རྒྱ་སྒོ་འགྲམ་གཉིས་སུ་ས་ཕག་གིས་རྩིག་ཡོད།
1)



བ་བྱེད། སྐབས་རེ་གྲོགས་པོ་ངེད་ཚོས་རེས་གཟའ་པ་སངས་ཉིན་གྱི་དགོང་སྦྱོང་གྲོལ་ཚར་རྗེས་དགེ་སློབ་གཞན་པ་མེད་པའི་གླགས་བཙལ་ནས་སློབ་གྲྭའི་ར་བ་དང་གྱང་ཁ་ནས་ས་ཕག་དང་ཇོ་ཕག་རེ་རེ་
བཞིན་ཆག་དཀྲུག་མེད་པར་མར་བླངས་ནས་དེ་དག་གྱང་རའི་ཉེ་ཁོར་དུ་བཞག་པ་ཡིན། དེ་ལྟར་བྱེད་པའི་རྒྱུ་མཚན་ནི་རེས་གཟའ་སྤེན་པ་ཉིན་ལ་རང་གིས་ཡར་རྩིག་སྟབས་བདེ། ལར་ཆེན་སློབ་གྲྭའི་
བུ་དང་བུ་མོ་མང་པོ་ཞིག་དགོང་སྦྱོང་གྲོལ་རྗེས་མཚན་མོ་ཟླ་འོད་འོག་ནས་སྙིང་གཏམ་ལབ་ཏུ་ཆུ་འགྲམ་དང་། སློབ་གྲྭའི་ཉེ་ཁོར་གྱི་ཟས་ཁང་། ཐ་ན་གླིང་ག་སོགས་སུ་འགྲོ་དགའ་བ་རེད། འོན་ཏེ་སློབ་
གྲྭའི་རྒྱ་སྒོ་ནས་ཐུན་པ་འདུག་པའི་དགེ་རྒན་གྱིས་བསྲུངས་ཡོད་སྟབས། ཁོང་ཚོས་སློབ་གྲྭའི་ར་སྒལ་ ནས་མ་མཆོང་རང་མཆོང་དུ་གྱུར་བས། སློབ་གྲྭའི་ཤར་ལྷོ་ནུབ་བྱང་གི་གྱང་ར་གང་ས་གང་ནས་
གྱང་ཁ་རལ་ཞིང་། ཨུ་ཁུང་བརྟོལ་བ་མང་བས་སྐབས་རེ་གྲོགས་པོ་ངེད་ཚོ་ལ་དངོས་གནས་ངུ་མ་དགོད་ཀྱི་སྣང་བ་རེ་སྟེར། མདོར་ན་འུ་ཐུག་ཐབས་ཟད་ཀྱིས་བློ་ཐབས་དེ་འདྲ་བ་འགའ་ཕུད་དེ་གོ་བཞི་
ལོའི་སྤྱི་ཟླ་ལྔ་པའི་ནང་ནས་སློབ་གྲྭས་ང་ལ་སྤྱོད་ཉེས་ཆད་གཅོད་ཀྱི་བཀག་དུས་ལས་གློད་དཀྲོལ་བཏང་བས་སློབ་གྲོགས་གཞན་ཚོ་དང་མཉམ་དུ་སྤྱི་ཟླ་བདུན་པའི་ནང་ནས་དགེ་འོས་སློབ་གྲྭའི་སློབ་
ཐོན་ལག་ཁྱེར་ལོན་སོང་།
དགེ་འོས་སློབ་གྲྭ་ནས་ཐོན་རྗེས་ང་རང་རག་སྟོད་ཅེས་པའི་འབྲོག་ཁུལ་དེ་རུ་དགེ་རྒན་དུ་ལས་བགོས་བརྒྱབ། སློབ་གྲྭ་དེ་ནས་སློབ་སྐབས་གཅིག་ལ་སློབ་ཁྲིད་བྱས་ནས་དགུན་གྱི་གནང་བར་ཐུག་པའི་
དུས་ཤིག་ལ། ངས་འདར་སིག་སིག་གི་ལག་ཟུང་གིས་ཤིང་ཏོག་དང་། ཐ་མག་མདའ་ཚད་དོ་ ” ཁུར་ནས་རྒན་ཀྲང་ཐེན་ཏོན་ལ་ཞུ་བཤགས་བྱེད་དུ་སོང་། རྒན་གྱིས་འདྲེ་ཕྲུག་ཁྱོད་རང་དངོས་གནས་ངའི་
སློབ་མ་རེད་འདུག་ཅེས་གསུངས་ཏེ་ཞལ་ངོ་འཛུལ་དམུལ་ལེར་སོང་ནས་དེ་རིང་ངས་ཟ་མ་ལས་ཡོང་། ཁྱོད་ཀྱིས་ཕྱི་ནས་ཆང་རག་ཉུང་ངུ་ཞིག་ཉོས་ཤོག་དང་། ངེད་དགེ་སློབ་གཉིས་དེ་རིང་མཉམ་དུ་ཟ་
142
ར་སྒལ་ཞེས་པ་ནི་གྱང་རའི་ཁ་ལ་ཟེར།
(2) མ་མཆོང་རང་མཆོང་ཞེས་པ་མ་བྱས་རང་བྱས་དང་འདྲ་སྟེ། དོན་དག་དེ་ལྟར་སྒྲུབ་པ་ལས་ཐབས་གཞན་མེད་པའི་དོན།
3) ཐ་མག་མདའ་ཚད་དོ་ཞེས་པ་ནི་ཐ་མག་རྐང་ཉི་ཤུ་ལ་སྒམ་རེ་བྱས། སྒམ་བཅུ་ཆ་རེ་ལ་མདའ་ཚད་རེ་ཡིན། དེས་ན་ཐ་མག་མདའ་ཚད་དོ་ནི་ཐ་མག་སྒམ་ཉི་ཤུ་ཡིན།



མ་ཟ་ཞེས་གསུངས་པའི་ཚེ་ན། ང་རང་མིག་གཉིས་མཆི་མས་གང་ནས་ཁ་ནས་སྐད་ཆ་ཚིག་གཅིག་མ་འབྲུས། ལོ་གཉིས་མཚམས་ནས་ང་རང་ཡུལ་ཤུལ་རྫོང་ཆ་ཚང་སློབ་ཆུང་གསུམ་པར་ལས་གནས་
ཚུར་སྤོས། སློབ་ཆུང་གསུམ་པ་ནི་སྔར་དགེ་འོས་སློབ་གྲྭ་ཡི་ཁོངས་གཏོགས་སློབ་ཆུང་ཡིན་ཞིང་ཕྱིས་སུ་ཡུལ་ཤུལ་རྫོང་ལ་སློབ་གསོའི་དོ་དམ་གྱི་བདག་དབང་སྤྲད་པས་ཡུལ་ཤུལ་ཁུལ་དགེ་འོས་སློབ་གྲྭ་
དང་ཡུལ་ཤུལ་རྫོང་སློབ་ཆུང་གསུམ་པ་གཉིས་ནི་བྱང་གཅིག་གིས་ཆོད་རྒྱུག་པའི་ཁྱིམ་མཚེས་སློབ་གྲྭ་ཡིན། དེས་ན་ལོ་རེའི་དགེ་རྒན་དུས་ཆེན་ལ་ཐུག་དུས་ངས་མཚམས་རྟགས་ཆེ་མ་ཆུང་གསུམ་ཅི་
རིགས་ཁུར་ནས་རྒན་ཀྲང་ཐེན་ཏན་ས་རུ་སོང་ནས་ཁོང་ལ་དགེ་རྒན་དུས་ཆེན་གྱི་བཀྲ་ཤིས་རྟེན་འབྲེལ་ཞུ་བཞིན་ཡོད། ལོ་འགའི་སྔོན་དུ་ཁོང་རང་ལས་འཁྱུར་ངལ་གསོ་མཛད་དེ་ཕ་ཡུལ་དུ་ཕེབས་
སོང་།
143
ངས་དགེ་རྒན་ལ་མ་གུས་པའི་ནག་ཉེས་ཚད་མེད་བསགས་པའི་ལས་དེ་གཞུང་ཕྱོགས་ཀྱི་ངའི་ཚགས་ཡིག་ཐོག་ཏུ་བཞག་ཡོད་པ་ངས་སྔ་མོ་ནས་ཤེས། ཐེངས་མ་ཞིག་ལ་ང་རང་ལས་ཁུངས་ཤིག་ནས་ལས་
ཁུངས་གཞན་ཞིག་ལ་ལས་གནས་བརྗེ་བའི་སྐབས་སུ་ལས་སྒྲུབ་པས་ངའི་ཚགས་ཡིག་དེ། ངའི་ལག་ཏུ་བཞག་ནས་ཚགས་ཡིག་འདི་མི་དོན་ལས་ཁུངས་ལ་སྤྲོད་རོགས་གྱིས། ད་ལྟ་ལས་གྲལ་གྲོལ་རན་
པས་ང་རང་བུ་བཅོལ་ཁང་དུ་ཕྲུ་གུ་བསུ་རུ་འགྲོ་དགོས་ཟེར་ནས་བྲེལ་འཚུབ་བེར་བུད་སོང་། སྐབས་དེར་ངས་མཁྲིག་མའི་ཆུ་ཚོད་ལ་གཅིག་བལྟས་པས་ཏག་ཏག་ཉིན་གུང་ལ་ཐུག་འདུག མི་དོན་ཁང་
དུའང་ལས་སྒྲུབ་པ་མེད་ཐག་ཆོད་རེད་ཅེས་རང་གིས་རང་ལ་ཁེར་ལབ་ཅིག་བྱས་ནས་ང་ཡང་ཐད་ཀར་ཁྱིམ་ལ་ལོག ཁྱིམ་དུ་སླེབས་རྗེས་ང་རང་ཤེས་འདོད་གོ་འདོད་ཀྱི་མཚར་སྣང་དྲག་པོ་ཞིག་གིས་
ཚགས་ཡིག་གི་ཡིག་ཁུག་ཁ་དཀྲོལ་ནས་བལྟས་པ་ཡིན། ཏག་ཏག་ངས་དགེ་རྒན་ལ་ཁུ་ཚུར་བསྣུན་ཅིང་སློབ་གྲྭས་ང་ལ་སྤྱོད་ཉེས་ཆད་གཅོད་ཀྱི་ཐག་གཅོད་བྱེད་སྟངས་དེ་རིགས་ཐེལ་ཙེ་དམར་གོ་རེ་
བརྒྱབ་ནས་ཚགས་ཡིག་ཁྲོད་དུ་བསྡུས་འདུག ཚུལ་དེ་མཐོང་དུས་ངས་བསམ་བློ་བཞི་གསུམ་བཅུ་གཉིས་བཏང་ཞིང་བློ་རྩེ་ཉི་ཤུ་རྩ་ལྔ་བཀོད་དེ། རང་གིས་རང་ལ་དཔའ་རེ་བཙུད་དེ་ཐེལ་དམར་གཏུག་
པའི་ཤོག་ལེབ་མར་དུ་བླངས། ཡང་དུས་ཚོད་ངེས་ཅན་ཞིག་སོང་རྗེས་རང་གིས་རང་ལ་ཞེ་རེ་ཁྲེལ་ནས་ཤོག་ལེབ་དེ་ཉིད་ཕར་ལ་བཅུག མཐའ་མར་སྤྱོད་ཉེས་གསལ་བའི་ཚགས་ཡིག་འདིས་མ་འོངས་



དུས་སུ་རང་གི་མདུན་ལམ་ལ་ག
ལ་གནོད་རེ་བསྐྱལ་སྲིད་ནའང་ཐང་སྙམ་ནས་ཤོག་ལེབ་དེ་ཉིད་མར་བླངས་ནས་མེ་རུ་བསྲེག་གྲབས་བྱས། འོན་ཏེ་ནག་ནོག་གི་དྲི་མ་དེ་བསལ་བར་ཚགས་ཡིག་ཤོག་ལེབ་
གཅིག་པུས་མེར་བསྲེག་པས་ག་ལ་ཡོང་བས། འདི་ནི་རང་གིས་རང་ལ་སེམས་གཅུན་སྤྱད་ཀྱི་བསླབ་བྱ་དཔེ་མེད་པ་ཞིག་རེད་འདུག་སྙམ་ནས་ཡང་སྔས་མགོའི་གྱང་ངོ་རུ་སྦྱར་ནས་བཞག ས་འགུལ་
རྒྱུག་པའི་ལོ་ནས་བཟུང་ད་བར་དུ་སྒམ་ཆུང་ཞིག་ཏུ་བསྡུ་བསོགས་བརྒྱབ་ནས་ཁུ་སིམ་མེར་བསྐྱུར་ཡོད། དེ་རིང་འདི་ནས་དོན་འདི་གནམ་འོག་ཏུ་གསལ་བསྒྲགས་ཐུབ་པས་རང་སེམས་ཅུང་ཟད་གཙང་
མར་སོང་བའི་སྣང་བ་ཞིག་ཤར་བྱུང་། སླར་སྨྲས་པ། འབྲོང་མདའི་མཁར་གྲོང་རྨི་ལམ་ཞིང་དུ་བཏགས། །ལུས་དང་ལང་ཚོ་སྐྱེ་མདོའི་གྲོང་དུ་ཕུལ། །དྲིན་ཆེན་ཡབ་ཡུམ་བཞུགས་ན་གནས་ཀུན་ཏུ། །རང་
གི་བདེན་པའི་རྣམ་ཤེས་འཁྲི་ཐབས་འདུག །
1:44



ལེའུ་དགུ་པ།
ཡར་འགྲོ་མིང་སྲིང་དྲུག་པོའི་ལས་བསྐོས་ཀྱི། །
སྐྱིད་སྡུག་སྣ་ཚོགས་རི་མོ་ཐོད་དུ་གསལ། །
བྱང་ཆུབ་སེམས་དཔའ་ཡང་ཆོས་བཞི་དང་ལྡན་ན་སེམས་སྤྱོད་པ་རྣམ་པ་གཅིག་ལས་རྣམ་པ་སྣ་ཚོགས་སུ་མི་སྤྱོད་པར་འ
པར་འགྱུར་
རོ། །བཞི་གང་ཞེ་ན། ཉན་ཐོས་ཀྱི་སེམས་སྤང་བ་དང༌། རང་སངས་རྒྱས་ཀྱི་སེམས་སྤང་བ་དང་། ཆོས་སྒྲུབ་པས་སྐྱོ་མི་ངལ་པ་
དང་། ཆོས་ཅི་ཐོས་པ་གཞན་ལ་སྟོན་པར་བྱེད་པ་དང་བཞིའོ། ། ཞེས་ཐར་མདོ་ལས་དྲངས།



ལེའུ་འདི་རུ་ངས་ནང་དོན་གཞན་པ་ཞིག་བར་བཅུག་བྱས་ན། སྔར་བརྒྱད་ཅུ་གྱ་བདུན་ལོ་ནས་དགུ་བཅུ་ལོའི་བར་དུ་ང་རང་གིས་ཡུལ་ཤུལ་རྫོང་མི་རིགས་སློབ་འབྲིང་ནས་བགྲང་བྱ་གསུམ་གྱི་རིང་ལ་
སློབ་གཉེར་བྱས། ཐོག་མར་སྐྱེ་རྒུ་རུ་སླེབས་དུས་ཡིད་དབང་ཅིག་ཅར་དུ་འཕྲོག་པ་ནི་ད་ལྟ་བལྟས་ན་མཐོ་རྒྱུ་མེད་པའི་ཨར་འདམ་དང་ངར་ལྕགས་ཀྱིས་གྲུབ་པའི་ཁང་བརྩེགས་གསུམ་བཞི་ཅན་དེ་དག་
དང༌། སྲང་མདོ་ནས་བུད་མེད་དག་གིས་ལྕགས་རྟ་ཞོན་ནས་བྱ་འཕུར་བ་ལྟར་དུ་ཡར་རྒྱུག་མར་རྒྱུག་བྱེད་པ་དེ་རེད། མི་རིགས་སློབ་འབྲིང་དེ་ནི་ཤེལ་དཀར་དཀར་ཡག་ཅེས་པའི་རི་ཆེན་རྔམ་བརྗིད་
ལྡན་པ་དེའི་འདབས་རོལ་ན་མཆིས་ཤིང་། སློབ་གྲྭ་དེའི་རྒྱབ་ཕྱོགས་སུ་དཔལ་ཐང་ནས་མར་འབབ་པའི་དཔལ་ཆུ་དང་། དཔལ་ཆུའི་ཆུ་ལག་ཅིག་སྟག་སྡེར་གློག་ཁང་གི་གློག་ཆུ་རུ་དྲངས་ཡོད་པ་དེ་
གཉིས་ཕར་ཚུར་ནས་འབབ་ཅིང་། གཡོན་ཕྱོགས་སུ་ཤེལ་དཀར་གློག་ཁང་ཡོད། དབྱར་གཞུང་གི་དུས་སུ་སློབ་མ་རྣམས་ཆུ་རྐྱལ་དུ་འགྲོ་བའི་ཚེ་ན་གློག་ཆུ་འདིས་ཡུལ་ཤུལ་རྫོང་མི་རིགས་སློབ་འབྲིང་
གི་སློབ་མ་མི་ཉུང་བ་ཞིག་གི་སྲོག་འཕྲོག་མྱོང་། དོན་དེ་ཕ་ཡུལ་དུ་ལུས་པའི་ཕ་མ་ཚོས་ཉེ་མ་རིང་གསུམ་ནས་གོ་བས་ཁོང་ཚོ་སེམས་ཁྲལ་ཆེན་པོ་ངང་ནས་རྫོང་སློབ་འབྲིང་དང་པོ་ནས་སློབ་གཉེར་བགྱི་
བའི་བུ་རྒྱུད་ཚོ་ལ་སྟག་སྡེར་གློག་ཆུ་མ་རྐྱལ་རོགས་ཞེས་གསུང་སྐད་འཛེར་འཛེར་བར་དུ་གསུངས། ང་རང་ནི་གོང་ནས་ཞུས་པ་བཞིན་དུ་ཆུ་རྩེད་ཆུ་རྐྱལ་ལ་གོམས་འདྲིས་དང་མོས་པ་ཆེར་མེད་པས་
ཕལ་ཆེར་མི་ལོ་གསུམ་གྱི་རིང་ལ་གློག་ཆུ་དེའི་འགྲམ་དུ་ཆེར་འགྲོ་མྱོང་མེད་པ་འདྲ།
དུས་རབས་སྔོན་མའི་ལོ་རབས་བརྒྱད་ཅུ་ནང་ནས་ཀྲུང་གོའི་ཤར་ནུབ་མེད་པར་སྐྱེ་བོ་ཀུན་ལ་དུས་རབས་ཀྱི་རྒྱས་བཏབ་པ་ཞིག་ནི་གྱོན་གོས་དང་། མགོ་སྐྲ། མིག་ཤེལ་ནག་པོ་དེ་ཚོ་ཡིན་རྐང་གོས་ལ་
རྐང་ཁ་ནས་ལྷབ་བེ་ལྷུབ་བེ་ལྟེབས་ཆག་ཡོད་པ་ཞིག་གཡུག་རྒྱུ་དགོས་ལ་མིང་དུ་རག་དུང་ཁ་གཟུགས་རྐང་གོས་འབོད་ཅིང་། མགོ་ཞྭ་ནང་དུ་སེང་རས་བརྫངས་ནས་མགོ་གཟུགས་ལ་གྲ་དོད་གྲུ་མངོན་
147
(1) སྐབས་དེར་ཡུལ་ཤུལ་རྫོང་ལ་མི་རིགས་སློབ་འབྲིང་འདི་མ་གཏོགས་གཞན་མེད། ད་ལྟ་སློབ་འབྲིང་གསུམ་ཙམ་ཡོད།



148
ཞིག་ཏུ་བཟོ་བ་དང་། མིག་གཉིས་ལ་མིག་ཤེལ་ནག་པོ་ཆེ་ཐག་ཆོད་རེ་བརྒྱབ་སྟེ་འགྲོ་བར་བྱེད། གཞོན་སྐྱེས་བུད་མེད་ཚོས་ཀྱང་རྐང་གོས་དང་མིག་ཤེལ་བརྒྱབ་པ་ནི་སྐྱེས་པ་དང་ཕལ་ཆེར་འདྲ་ཞིང་།
མགོ་སྐྲ་ནི་འཇིལ་ལུ་ཆུང་ཆུང་མང་པོ་བཟོས་པ་དང་། ལོ་ན་ཅུང་ཟད་ཆེ་བ་ཚོས་མགོ་སྐྲ་སླས་ཏེ་སྐེད་ནས་མར་ཤར་མངགས་བྱེད། སློབ་མ་མང་ཆེར་ཤོས་ཀྱིས་བུ་དང་བུ་མོ་ཁྱད་མེད་ཀྱིས་རྒྱ་ཞྭ་སེར་པོ་རེ་
གྱོན་ཞིང་། བུ་མོ་ཚོས་དགུན་དུས་སུ་མེ་ཏོག་དང་ཤིང་ལོ་སོགས་ཀྱི་རི་མོ་དང་ཚོན་མདངས་བཀྲ་བའི་མགོ་དཀྲིས་ཁ་གང་རེ་གྲུ་གསུམ་དུ་ལྟེབས་ཆག་བྱས་ནས་སྐེ་རུ་དཀྲི། གྲོང་གསེབ་ཀྱི་ཞིང་འབྲོག་ས་
ཁུག་ལུང་ཀྱོག་ནས་ཡོང་བའི་སློབ་མ་ཚོ་ནི་སློབ་གྲྭ་རུ་དབྱར་གནང་དང་དགུན་གནང་བར་དུ་བཅའ་སྡོད་བྱེད་དགོས་པས་སློབ་སྦྱོང་གི་རྗེས་མི་ཆོད་པའི་དཀའ་ངལ་དང་། ཕ་ཡུལ་དྲན་པའི་སྐྱོ་སྣང་།
འཚོ་བ་ཞན་པའི་སྡུག་བསྔལ་སོགས་མུ་གེའི་ཐོག་ཏུ་ཟླ་ལྷག་ལྟ་བུ་ཞིག་གིས་ནོན། དགེ་རྒན་ཕལ་ཆེར་ཤོས་ནི་སྤྱོད་ཡོན་གཉིས་དང་ལྡན་པ་ཤ་སྟག་ཡིན། འོན་ཏེ་འགའ་ཞིག་ནི་སློབ་གྲྭའི་ལས་སྣེ་པ་ཞིག་
གི་མིང་ཐོགས་རྗེས་སློབ་ཕྲུག་ཚོ་ལ་དཔེ་ཁྲིད་དང་ལས་བྱ་ཞུ་དག་ལ་ནན་ཏན་མེད་པར་སློབ་ཐུན་ཚོགས་རིང་ལ་རང་སྦྱོང་འབའ་ཞིག་བྱེད་དུ་བཅུག་པས་ངེད་ཅག་སློབ་ཕྲུག་ཚོ་ནི་སྙིང་རྗེ་བྱ་བའི་ཡུལ་
དུ་གྱུར། དེས་ན་སློབ་མ་ཚོས་ཀྱང་ཉིན་མོ་ཚང་མ་སློབ་མ་འདྲ་མོ་ཞིག་དང་། ཕྱི་དྲོ་སློབ་གྲྭ་གྲོལ་རྗེས་ཡར་འགྲོ་རེ་གཉིས་མ་གཏོགས་ཚང་མ་ཁྲོམ་སྲང་ ལ་གཤར་ཏེ། ཚོང་ཁང་དང་། ཟས་ཁང་།
མགྲོན་ཁང་སོགས་སུ་སྒོ་ཉུལ་བྱེད་ནས། རབ་ན་རྐུ་རྫུན་གྱིས་སྒོར་རྡོག་བརྒྱ་ཡས་མས་རུམ་ཁུག་ཏུ་བཅུག་རྒྱུ་ཞིག་དང་། དེ་མ་བྱུང་ཡང་ཁ་ཆེའི་གྲོ་ཐུག་ཕོར་གང་རེ་འཐུང་སྤྱད་ཀྱི་སྒོར་རྡོག་བཞི་ལྔ་རེ་
ལོན་ཐབས་བྱེད་པ་དང་། འགའ་ཞིག་ནི་རྒྱ་གར་གྱི་གློག་བརྙན་སྐད་གྲགས་ཆེན་པོ་ཅན། སྔོན་ལས་ཞེས་པ་དང་ལྡོམ་པོ་ཞེས་པ་ལྟ་བུ་གློག་བརྙན་དང་། ཧོང་ཀོང་གི་ལིས་ཞའོ་ལོང་དང་། ཧྲའོ་ལིན་དགོན་
པ་ལྟ་བུ་གློག་བརྙན་སོགས་མི་དམངས་གློག་བརྙན་ཁང་གི་ཆབ་ཁང་གི་སྒེའུ་ཁུང་ནང་ནས་འཛུལ་དགོས་བྱུང་ཡང་རང་ལ་རྣམ་རྟོག་དང་། གཞན་ལ་ཞེ་ཁྲེལ་མེད་པར་ཚང་མས་བལྟ་སྲིད་པ་རེད། སློབ་
མ་རྐུན་རྒན་ཚོས་ཡུལ་ཤུལ་ཁུལ་ཀོ་པགས་ལས་སྣོན་བཟོ་གྲྭ་ནས་ཀོ་པགས་དང་། རླངས་འཁོར་ཞིག་གསོ་ཁང་ནས་རླངས་འཁོར་གྱི་འཁོར་ལོ་དང་ལག་ཆ་འདྲ་མིན་སོགས་ལག་ཏུ་ཅི་ཟིན་ཁྱེར་ནས་
(L ཡར་འགྲོ་ཞེས་པ་ནི་བྱ་སྤྱོད་མཐའ་དག་བཟང་པོ་ཡ་རབས་ཀྱི་ཕྱོགས་སུ་འགྲོ་བ་ལ་ཟེར།
(2 ཁྲོམ་སྲང་ནི་སྲང་མདོ་དང་ཁྲོམ་ར་གཉིས་ཀྱི་བསྡུས་མིང་།



སློབ་གྲྭའི་ཉེ་འཁོར་གྱི་དུད་ཚང་ཁག་ལ་རིན་གོང་ལྡབ་དུ་མ་བཅག་ནས་བཙོངས་ཏེ་རྒྱས་ཟ་རྒྱས་འཐུང་བྱེད། དོན་དེ་དག་གོ་ཐོས་རིག་གསུམ་ཡོང་དུས་ཁོང་ཚོ་ལ་ཞེ་མི་ཁྲེལ་བ་མ་ཟད། སྔར་འཛི་མདའ་
སློབ་གྲྭ་ནས་སློབ་མ་ཆེ་བ་ཚོས་སྲེག་པ་བསད་དེ་སྲེག་པ་རེ་ཟུར་བཞི་ལྔ་ལ་བཙོང་རྗེས་སློབ་གྲོགས་མང་པོ་གསེབ་ནས་ཁོང་ཚོས་མགྱོགས་ཐུག་སྦངས་ཏེ་ཟ་བར་ཡིད་སྨོན་དྲག་པོ་བྱེད་པ་ནང་བཞིན།
རང་ལའང་འདི་འདྲའི་འཁོས་ཀ་དང་འཇོན་ཐང་ཞིག་ཡོད་ན་སྙམ་ནས་ཡིད་སྨོན་བྱེད་པ་ཡིན།
ང་དང་འཛིན་གྲྭ་གཅིག་པའི་སློབ་གྲོགས་བསོད་རྒྱམ་དང་། ཉི་རྡོར་ངེད་ཚོས་ཀྱང་འབྱུང་པོ་ཚོད་ཀྱི་གཏོར་མ་དང་། ལུས་པོ་ཚོད་ཀྱིས་དཀྱིལ་ཀྲུང་གིས་སློབ་གྲྭའི་ཉེ་ཁོར་གྱི་ཚོང་ཆུང་ཁང་ལ་བསྐོར་
རྒྱག་ཏུ་འགྲོ་བ་ཡིན། ཚོང་ཆུང་ཁང་འདི་དག་གི་ནང་དུ་སྐབས་རེ་མ་གཏོགས་ཉིན་གོང་པོར་ཚོང་བདག་ཡོད་མི་སྲིད། ཚོང་བདག་འདི་ཚོས་ཁྱིམ་ལས་ཞོར་དུ་ཚོང་ཁང་ཆུང་ཆུང་འདི་ཚོ་ཕུག་ པ་
རེད། ཚོང་ཆུང་ཁང་འདི་ཚོའི་ནང་དུ་རྩ་ཆེ་བའི་ཚོང་རྫས་ཀྱང་ཡོད་པ་མ་རེད། གཙོ་བོ་ནི་ཉིན་རྒྱུན་མཁོ་བའི་ཀ་ར། ཐ་མག །ཚྭ། བྱེ་རིལ། པྲ་སྒྲོན་སོགས་དངོས་པོ་ཙག་ཙིག་དེ་ཚོ་རེད། དེས་ན་ཉེ་ཁོར་
གྱི་ཡུལ་མི་ཚོས་ཀྱང་ཅ་ལག་ཉོ་ཚེ་ཀི་འབོད་བྱས་ནས་ཚོང་བདག་འབོད་དགོས། ངེད་ཚོས་གནས་ཚུལ་དེ་ལ་རྒྱུས་ལོན་ཡོད་པས་དང་པོར་ཚོང་བདག་ཡོད་མེད་ཀྱིས་མིག་བཤེར་བྱས་རྗེས་མི་མེད་པར་
མཐོང་ན། ཚོང་ཁང་དུ་སྒོར་མོ་རེ་ལོ་ཉིས་ལོ་ཅན་དང་། སྒོར་ཟུར་རྣམས་ཁོང་ཚོས་ཚོང་རྫས་ཁྲི་ལྕག་” སྟེང་གི་ཤོག་སྒམ་ནང་དུ་བཞག་ཡོད་པས། ངེད་ཚོས་དབྱུག་ལེབ་རིང་པོའི་སྣེ་ལ་ལག་མཐིལ་
ཁ་རྒྱ་ཆེ་ཆུང་ཙམ་གྱི་ཤོག་སྒམ་དུམ་བུ་གཉིས་རྩེག་སུམ་རྩེག་བྱས་ཏེ་འཛེར་མས་བརྡུངས་རྗེས་དེའི་ཐོག་རུ་སྤྱིན་ཆུ་ཉུང་ཉུང་རེ་བླུགས་ནས་དངུལ་སྒོར་སྟེང་དུ་བརྒྱབ་ཚེ། ལམ་འགྲོ་རྒྱུག་ “ ན་ཐེངས་
149
(2) ཚོང་ཁང་ཕུག་ཅེས་ནི་ཚོང་ཁང་འཛུགས་པའི་དོན།
(2 རེ་ལོ་ཉིས་ལོ་ཞེས་པ་ནི་དངུལ་ཤོག་ཤོག་ངོས་རེ་ལ་སྒོར་མོ་གཅིག་གི་ཚད་དང་། གཉིས་ཀྱི་ཚད་དུ་ཡོད་པའི་སྒོར་མོ་ལ་ཟེར།
༧ ཁྲི་ལྕག་ནི་ཚོང་རྫས་དང་། སྣོད་ཅ། དཔེ་དེབ་སོགས་དངོས་པོ་ཙག་ཙིག་འཇོག་སའི་ཁྲི་ལ་ཟེར།
(@ ལམ་འགྲོ་རྒྱུག་ཅེས་པ་ནི་སྟབས་ལེགས་ནས་བྱ་བ་ལམ་དུ་སོང་བའི་དོན།



150
མ་བཞི་ལྔ་རེ་མཚམས་ནས་སྒོར་རྡོག་བཅུ་གྲངས་རེ་ལེན་ཐུབ་པས་ཡ་ཁོག་སྤྲོ་བས་ཁེངས་ནས་ཐད་ཀར་ཁ་ཆེའི་ཟས་ཁང་དུ་གཏད་དེ་ཐུག་པ་འཐུང་དུ་འགྲོ་བ་ཡིན། ཐུག་པ་ཕོར་གང་ལས་ཕལ་ཆེར་ཁུ་
བ་ལས་ཐུག་སྡོར་གཅིག་ཀྱང་ལྷག་མེད་དུ་འཐུང་ཚར་རྗེས་ཟས་ཅོག་ཐོག་ཏུ་བཞག་ཡོད་པའི་སུར་དམར་བརྔོས་མ་དང་། འདག་སྐྱུར་སོགས་མང་ཐག་ཆོད་ཅིག་ཕོར་པ་ནང་དུ་བླུགས་རྗེས་དཀྲུག་དཀྲུག་
ལན་དགུ་བྱས་ཏེ་བསྐྱུར་ནས་བཞག ཁ་ནས་ད་དུང་ཟས་ལྷག་བསྐྱུར་ན་ཟ་མ་ཟ་མཁན་རྗེས་མ་དེ་ཚོའི་ཕོར་ནང་དུ་བསྲེ་སྲིད། འདི་ལྟར་བྱས་ན་ཁོང་ཚོའི་གཤིས་ངན་བྱ་ངན་དེ་སྒྲུབ་ཐབས་མེད་ངེས་
རེད་ཅེས་
ཅེས་ཟས་ཁང་བདག་པོ་དེ་ཚོ་ལ་ཕྱིར་མིག་རེ་བལྟ་ཞོར་རྩེད་མོ་ཧབ་བགད་ཀྱིས་སློབ་གྲྭ་རུ་ཡར་ལོག་འགྲོ།
ང་རང་དམའ་འབྲིང་ལོ་རིམ་གསུམ་པར་ཐོན་དུས་བོ་ཐར་བཀྲ་ཤིས་ཆོས་འཕེལ་ཞེས་པ། གཤིས་འཇམ་ཁོག་ཡངས་ཀྱི་གྲོགས་པོ་ཞིག་དང་འཛིན་གྲྭ་གཅིག་ཏུ་གྱུར་ནས་ཕན་ཚུན་ཤེས་འདྲིས་ཡག་པོ་
བྱུང༌། ཇི་སྐད་དུ། གང་ཞིག་གསེར་གྱི་རི་ལ་བརྟེན་བྱས་ན། །དེ་ཡི་འདབ་ཆགས་ཐམས་ཅད་གསེར་དུ་འགྱུར། །ཞེས་པར་ལྟར་དུ་ངའི་ལུས་ཐོག་ཏུ་ནད་ངན་བཞིན་དུ་འགོས་པའི་རྐུ་རྫུན་ཁྲམ་གསུམ་གྱི་
སྤྱོད་ངན་དག་ནི་གྲོགས་དམ་པ་དེ་ཉིད་ཀྱི་ཤུགས་རྐྱེན་ཆར་རྒྱུན་གྱིས་གཙང་མར་འཁྱུད་ཅིང་དག་པར་བྱས་པས། ང་རང་སྔར་སློབ་ཆུང་གི་དུས་ཀྱི་ཡ་རབས་ཚུལ་ལྡན་གྱི་རྣམ་པ་དེ་ལུས་རྟེན་གསར་པ་
ལ་རྣམ་ཤེས་གསར་པ་ཞུགས་པ་བཞིན་དུ་ཡང་བསྐྱར་དུ་རྙེད་པས། གྲོགས་མཆོག་དམ་པ་དེ་དང་འགྲོགས་ནས་ཉིན་རེའི་སློབ་སྦྱོང་གི་འཆར་གཞི་ལེགས་འགྲུབ་བྱུང་རྗེས། སློབ་ཕྱི་རུ་འཕགས་པ་ཐོགས་
མེད་ཀྱིས་མཛད་པའི་རྒྱལ་སྲས་ལག་ལེན་སོ་བདུན་མ་དང་། ཞབས་དཀར་པ་ཚོགས་དྲུག་རང་གྲོལ་གྱི་རྣམ་མགུར། གཞོན་ནུ་ཟླ་མེད་ཀྱི་གཏམ་རྒྱུད། ཚིག་རྒྱན་རིག་པའི་སྒོ་འབྱེད། དག་ཡིག་ངག་གི་
སྒྲོན་མེ། སློབ་དཔོན་ནག་མོ་ཁོལ་གྱི་སྤྲིན་གྱི་ཕོ་ཉ་སོགས་བསླབ་བྱ་དང་འབེལ་གཏམ། སྙན་ངག་དང་བརྡ་དག་སོགས་ལག་ཏུ་ཅི་ལོན་ཞིག་ལ་བལྟས་པས་རང་རྒྱུད་ཀྱི་ཤེས་རིག་ཡོན་ཏན་དང་། བསམ་
བློ་ཀུན་སྤྱོད་སོགས་ཀྱི་ཐད་ནས་གང་ལ་གང་འཚམ་གྱིས་ཕན་ཐོགས་བྱུང་། གྲོགས་པོ་དམ་པ་དེའི་སྐུ་དྲིན་གྱིས་དགེ་འོས་སློབ་གྲྭ་རུའང་ཡིག་ཚད་ལོན། ལོ་དེར་བོད་ཡིག་གི་ཐོབ་སྐར་ལ་དགུ་བཅུ་གོ་
གཅིག་འདུག་པས། ལྷ་སའི་སྨན་རྩིས་ཁང་དུ་སློབ་ཞུགས་ཆོག་པའི་ཆ་རྐྱེན་འདང་ཡང་དྲིན་ཆེན་མ་ལོས། ད་ནི་བུ་ཕྲུག་འདི་རྒྱུས་མེད་ཐག་རིང་ཡུལ་ལ་མ་གཏོང་རོགས་གསུངས་ནས་ནང་མི་ཀུན་ལ་
འ།



ངུ་ཤུམ་གནང་པས། མཐར་ས་གནས་འདིའི་དགེ་འོས་སློབ་གྲྭ་རུ་མིང་ཐོ་བཀོད།
གྲོགས་བཟང་པོ་བོ་ཐར་བཀྲ་ཤིས་ཆོས་འཕེལ་ཉིད་ཀྱིས་སྔ་ཕྱི་གཉིས་ལ་བོད་ཡིག་གི་ལམ་ནས་དེབ་གསུམ་བརྩམས་ཤིང་། དེ་དག་ལས་ང་དང་ང་ཡི་འབོལ་རྩོམ་ཞེས་པའི་དེབ་ལ་དེང་སང་གངས་རི་ཕྱི་
ནང་གཉིས་ཀྱི་ཀློག་པ་པོ་ཁྲི་འབུམ་ནས་གདེང་འཇོག་ཡག་པོ་མཛད་ཀྱིན་འདུག
ང་རང་དགེ་འོས་སློབ་གྲྭ་ནས་སློབ་གཉེར་བྱེད་པའི་མི་ལོ་བཞིའི་རིང་ལ། ངས་ངེད་ཚང་འཛིན་གྲྭའི་བུ་དང་བུ་མོ་གཉིས་ཀའི་ཉལ་ཁང་སྒོ་རུ་ལྕགས་ཟོ་གཉིས་ལྕང་སྡོང་ལ་བཀལ་ནས་སློབ་མ་ཚོའི་ཟ་
འཕྲོ་འཐུང་ལྷག་ཁྱིམ་གྱི་སྒོ་ཟོག་དང་སྒོ་ཁྱི་ལ་བསོགས་ཀྱིན་ཡོད། དེ་ནི་སྐབས་རེ་ང་དང་ངའི་སློབ་གྲོགས་ཨ་རྡོ་དང༌། བློ་བཀྲ། བསོད་ནམས་རིན་ཆེན་སོགས་ཀྱིས་ང་ལ་ལག་རོགས་བྱས་ནས་ཁྱིམ་དུ་
ཁུར་བ་དང་། མཚམས་རེ་ཨ་ཕས་ལྕགས་རྟ་ཞོན་ནས་ལྕགས་ཟོ་ལྕགས་རྟའི་ར་མགོ་རུ་གཟེར་རྗེས་ཁྱེར་བ་དང་། ཕལ་ཆེར་ཤོས་ནི་ངའི་སྤུན་ཆུང་དང་སྲིང་ཆུང་མ་གཉིས་ཡོང་ནས་དབྱུག་པ་རིང་པོ་ཞིག་
གི་དཀྱིལ་དུ་ཉག་ག་བཟོས་ནས་ལྕགས་ཟོ་དེར་གཟེར་ནས་ཁྱིམ་དུ་ཁུར་འགྲོ། ཟས་ལྷག་དེ་ནི་མར་ནག་དང་། སྔོ་ལོ་ལྡུམ་བུ། བག་རྒོག་ འབའ་
བའ་ཞིག་ཡིན་ཀྱང་། ཟས་ལྷག་དེའི་དྲིན་ལས་ངེད་ཚང་གི་སྒོ་
ཟོག་མཛོ་མོ་དང་སྒོ་ཁྱི་དག་ནི་ཤ་ཚོན་པོ། བོངས་ཆེན་པོ། སྤུ་སྣུམ་ཤིག་གེར་བ་ཞིག་བྱུང་བས་དུད་རོགས་ཁྱིམ་མཚེས་གཡས་གཡོན་གྱིས་ཀྱང་མིག་ཡོན་བསྒྱུར་དགོས་པ་ཞིག་བྱུང་།
དགེ་འོས་སློབ་གྲྭ་ནས་ལོ་རིམ་དང་པོ་དང་ལོ་རིམ་གཉིས་པ་སྟེ། ཐོག་མའི་ལོ་གཉིས་ལ་སློབ་མ་བཅུ་རེ་བྱས་ཏེ་ཟ་མ་བཟའ་དགོས་པའི་ཚན་ཆུང་རེ་བགོས་ཡོད། ངེད་ཚོ་གྲལ་གྱི་སློབ་མ་དག་ནི་རེས་
གཟའ་སྤེན་པ་དང་ཉི་མ་ལ་ཐུག་དུས་སློབ་གྲྭ་རུ་མི་ཡོང་བར་སོ་སོའི་ཁྱིམ་དང་། ཉེ་འབྲེལ་ཁག་ཏུ་སོང་ནས་སློབ་གྲྭའི་ཟ་མ་ཟ་གྱིན་མེད། ལོ་རྗེས་མ་གཉིས་ལ་སློབ་མ་སོ་སོའི་ལག་ཏུ་ཟླ་རེ་བཞིན་དུ་ཟས་
འཛིན་བྱང་བུ་བགོས་བྱུང་བས། ནམ་རྒྱུན་ང་རང་ཁྱིམ་དུ་ལོག་ནས་བཟའ་བཏུང་བྱེད་ཀྱིན་ཡོད་པས། རང་སྒེར་གྱི་ཟས་བྱང་མང་པོ་ཞིག་ཉར་ཡོད་ཐོག ང་རང་དང་སློབ་གྲོགས་བཟང་ས་ཚོས་ཀྱང་ཁོང་
|5|
མི བག་རྒོག་ཅེས་པ་ནི་བག་ལེབ་གྱོང་གོག་གི་བསྡུས་མིང་ཡིན།



152
ཚོའི་ཟླ་རེའི་ཟས་བྱང་ལྷག་མ་དག་ཀྱང་ང་ལ་སྟེར་བཞིན་འདུག་པས་རེས་གཟའ་སྤེན་པ་དང་ཉི་མ་ལ་ཐུག་དུས། སྐོར་རེ་སློབ་གྲྭའི་སྔོ་ཚལ་བརྔོས་མ་དང་ཐུག་པ་ནི་ཀ་ཏོ་ར་གང་རེ་དང་རླངས་བཙོས་
གྲོ་མོག་བཅའ་བཅུ་རེའང་ངས་ཁྱིམ་དུ་ཁྱེར་རྒྱུ་རྙེད། ཁྱིམ་ལ་ཟས་ལྷག་དང་གོར་རྡོག་ཁུར་བའི་དོན་འདིས་གཞན་པའི་སྣང་ངོ་ལ་ག་འདྲ་ཤར་མིན་མ་ངེས་ཀྱང་ངས་ནི་ཁྱིམ་ལ་ཕན་ཆེན་པོ་ཐོགས་ཀྱིན་
འདུག་སྙམ་ནས་ང་རང་ཞེ་ཞབས་ ནས་དགའ་སྣང་ཆེན་པོ་སྐྱེས།
སྤྱིར་ལོ་རེའི་དབྱར་གནང་དང་དགུན་གནང་གི་སྐབས་དང་། ཡང་ན་རེས་གཟའ་སྤེན་པ་དང་རེས་གཟའ་ཉི་མ། ཐ་ན་སྔ་དགོང་སོགས་ལ་ཁོམ་ལོང་རེ་ཡོད་ཚེ། ང་རང་ཤུག་ཐང་གྲོང་སྡེའི་ལྟག་ཏུ་ཡོད་
པའི་ལྕང་རའམ་རྩྭ་ར་དེའི་ནང་དུ་དཔེ་ཆ་ཀློག་པ་དང་། ལུས་རྩལ་སྦྱོང་བ། འཆམ་འཆམ་དུ་འགྲོ་བར་དགའ་པོ་ཡོད། ལོ་ཞིག་གི་དགུན་གནང་དུས་སུ་ང་རང་ཡང་ལྕང་ར་ནང་དུ་སྔ་དགོང་གཉིས་སུ་ཡི་
གེ་བློ་འཛིན་དུ་འགྲོ་བཞིན་ཡོད། ཉིན་ཞིག་ལ་ངེད་ཚང་གི་རྟ་རྒན་སེར་ཀོ་ཕོ་ལུག་དེ་ལྕང་ར་ནང་དུ་བརྒལ་ནས་ལྔ་ལམ་དུ་སོང་འདུག ང་རང་རྟ་རྒན་དེའི་ཕུང་པོ་ལ་བལྟས་ནས་ཡུན་རིང་དུས།
རྟ་རྒན་འདིའི་ཐད་ནས་ཁྱོད་ཅག་ལ་ཅུང་ཟད་ཙམ་ཞིག་ཞུས་ན། ངེད་ཚང་ཁྱིམ་འབྲོང་མདའ་ནས་ཚུར་སྐྱེ་རྒུ་རུ་སྤོས་ཚེ་རྟ་རྒན་ལ་སེར་ཀོ་ཕོ་ལུག་ཅེས་པ་ཞིག་ཡོད། སེར་ཀོ་ཕོ་ལུག་ཅེས་པ་ནི་རྟ་འདིའི་
སྤུ་མདོག་ནི་སེར་པོ་ཡིན་པ་དང་། ཕོ་བ་ཅུང་ཟད་ལུག་ཡོད་པས་མིང་དེ་ལྟར་དུ་ཐོགས་པ་ཡིན། རྟ་འདི་མི་དམངས་སྤྱི་ཁང་ནས་དུད་བགོས་ཁག་ཐེག་བྱས་དུས་ངེད་ཚང་ལ་སྐལ་ཐོབ་ཀྱི་སྒོ་ཕྱུགས་གྲལ་
གྱི་རྟ་ཡིན། ང་རང་འཛི་མདའི་སློབ་ཆུང་ལ་ཐོག་མར་འགྲོ་དུས་ཨ་ཕ་དང་མཉམ་དུ་རྟ་རྒན་འདི་ཞོན་ནས་སོང་བ་ཡིན་ལ། ལོ་རྟག་པར་དབྱར་གནང་དང་དགུན་གནང་གི་དུས་སུ་རྟ་རྒན་འདིའི་རྒྱབ་ཏུ་
ངའི་བྲོ་ཁ་ དང་ཉལ་གོས་བཀལ་ནས་འགྲོ་བཞིན་ཡོད། དེ་རྗེས་སྐྱེ་རྒུ་རུ་སློབ་འབྲིང་དུ་སོང་ཚེའང་རྟ་རྒན་སེར་ཀོ་འབའ་ཞིག་ཞོན་ནས་སྐྱེ་རྒུའི་ཕུ་ནག་ལ་ཞེས་པ་ལ་ཆེན་པོ་དེ་བརྒྱབ་ནས་སྐྱེ་རྒུ་ནས་
འབྲོང་མདའ་དང་། འབྲོང་མདའ་ནས་སྐྱེ་རྒུ་བྱས་ནས་ལོ་རེར་ཉུང་མཐའ་ཡང་ཕར་ཚུར་ཐེངས་མ་བཞི་ལ་འགྲོ་དགོས། ད་དུང་གཞན་ཞིག་ལ་ཐོག་མདའ་རུ་ཆེན་ནས་ལོ་རེའི་རུ་ཆེན་དུས་སྟོན་ཐོག་
T ཞེ་ཞབས་ཞེས་པ་ནི་གཞན་གྱིས་ཚོར་ཤེས་མེད་པའི་ངང་དུ་རང་སྒེར་གྱི་སེམས་གཏིང་ནས་ཞེས་པའི་དོན།
(༧ བྲོ་ཁ་ནི་ལམ་རྒྱགས་དང་ཐག་རིང་དུ་འགྲོ་བའི་ཚེ་ན་བཟའ་བཅའ་ལ་གོ།



ནས་རྟ་རྒྱུག་བྱེད་པའི་སྐབས་སུ་ངེད་ཚང་གི་སེར་ཀོ་ཕོ་ལུག་གཅེན་པོ་ཀརྨ་ཚེ་འཕེལ་གྱིས་ཞོན་ནས། རྟ་རྒྱུག་གཤིབ་པས་ཕལ་ཆེར་རྒྱུག་རྟ་སུམ་ཅུ་བཞི་བཅུའི་གྲལ་ནས་ཨང་བཞི་པ་ལྔ་པ་ཙམ་གྱི་མིང་
རྟགས་ལེན་གྱིན་ཡོད། རྟ་འདི་ནི་དངོས་གནས་དུད་ངེད་ཚང་ལ་ཤིན་ཏུ་བཀའ་དྲིན་ཆེ་བ་ཞིག་རེད། རྟ་རྒན་འདིའི་གཏམ་ཞོར་དུ་ད་ནི་ངེད་ཚང་ལ་ཁྱི་རྒན་མགོ་དཀར་ཟེར་བ་ཞིག་ཡོད་པ་དེའི་སྐོར་
ནས་ཉུང་ངུ་ཞིག་ཞུས་ན།
མགོ་དཀར་ནི་འབྲོང་མདའི་སྡེ་ནང་དུ་སྔར་བདག་མེད་མོ་ཁྱི་ཞིག་ལ་ཁྱི་ཕྲུག་བརྒྱད་དགུ་ཞིག་བཞག་འདུག་པ་དེའི་ཁྲོད་ཀྱི་གཅིག་རེད། ཆུང་དུས་ཨོ་ཕྲུག་གི་དུས་ནས་མ་རབས་པྲ་ཚགས་ཆེ་བའི་
ཕྲུ་གུ་ཚོས་ཁྱི་མོ་མེད་པའི་གླགས་བཙལ་ནས་མིག་བཙན་གྱིས་ཕྱིས་པས་མིག་གཉིས་ཅུང་ཟད་དཀར་ཞར་རེད་སོང་། འོན་ཏེ་ངེད་ཚོས་ཁྱིམ་དུ་པང་ནས་བཟུང་ཁྱི་ཕྲུག་འདིའི་ལས་དང་བསྐོས་ཐང་དེ་
དུད་ཅིག་གི་སྒོ་ཁྱི་ཡག་པོ་ཞིག་ཏུ་གྱུར། མགོ་དཀར་ཞེས་པའི་མིང་འདི་ངེད་ཚང་ཁྱིམ་གྱི་ནང་མི་སུས་བཏགས་པ་ཡིན་པ་ངས་མི་དྲན་འདུག ཁོའི་ལུས་པོ་ཡོངས་ནི་གྲོ་སྐྱ་ལོག་གེ་ཞིག་རེད། མགོའི་སྤུ་
མདོག་ནི་དེ་ལས་ཀྱང་གྲོ་སྐྱ་ཞིག་དུ་ཡོད་པས། དེ་ལ་བརྟེན་ནས་མགོ་དཀར་ཞེས་པའི་མིང་འདི་ཐོགས་ངེས་རེད། གང་ལྟར་ཀྱང་ཁྱི་འདིས་ངེད་ཚང་གི་ཁྱིམ་ལ་རྒྱུ་འགའ་བསོགས་ཡོད། ཁོ་རང་ཉིན་མོ་
བསྐོར་ཁྱི་དང་། མཚན་མོ་ཡན་ཁྱི་ བྱས་ནས་མངགས་ཡོད་པས་ཁོས་ངེད་ཚང་གི་ཁྱིམ་ལ་སྣོད་ཆས་ཀ་ཏོ་ར་ཡག་པོ་ཞིག་དང་། སྔས་ཁེབས། མལ་གོས་ཕྱི་ཤུབས་སོགས་ཅ་དངོས་འགའ་ཁྱེར་མྱོང་། ངེད་
ཚང་གི་ཁྱིམ་སྐྱེ་རྒུ་མདོ་རུ་སྤོས་རྗེས་ཁོ་རང་སྔ་མ་ལྟ་བུ་ཕྱི་ཕྱོགས་སུ་རང་དགར་འགྲོ་སྡོད་བྱེད་པར་མི་མོས་ཤིང་། ཁྱིམ་མིས་ཀྱང་ཕྱི་ལ་གཏོང་གིན་མེད། རྒྱུ་མཚན་ནི་གཅིག་བྱས་ན་མགོ་དཀར་ཁོ་རང་
རྒས་སོང་བས་ཕྱི་རོལ་དུ་ཐོན་གྱིན་མེད་ལ། གཉིས་བྱས་ན་ཕྱི་ཕྱོགས་སུ་ཁྱི་ལྡོམ་ཤིན་ཏུ་མང་བས་ཁྱི་འཁྱམ་གཞན་གྱིས་བརྙས་གསོད་བྱེད་པའི་ཉེན་ཁ་ཆེ།
153
2 ཨོ་ཕྲུག་ཅེས་པ་ནི་ཨོ་ཡོ་ཆུང་ཆུང་ལ་ཟེར། སྤྱིར་ཨོ་ཡོ་ཞེས་པ་ནི་ཁྱི་ཕྲུག་ལ་ཟེར། དེས་ན་ཨོ་ཕྲུག་ནི་ཁྱི་ཕྲུག་ནང་གི་ཁྱི་ཕྲུག་ལ་ཟེར་བ་ཡིན།
དཀར་ཞར་ཅེས་པ་ནི་མིག་གི་རྒྱལ་མོ་གཙོས་པའི་དཀར་ནག་གཉིས་ཆ་མ་སྙོམས་ནས་དཀར་ཞད་ཆེ་བའི་ཞ་ར་སྐྱོན་ཡོད་པ་ལ་ཟེར།
3 ཡན་ཁྱི་ཞེས་པ་ནི་གར་འགྲོ་རང་དབང་ཡོད་ཅིང་། རྒྱ་ཡན་དུ་གཏོང་བའི་ཁྱི་ལ་ཟེར།



དགུན་གཞུང་གི་ནངས་མོ་ཞིག་ལ་ངེད་མིང་སྲིང་ཆུང་བ་གསུམ་ཁང་ཆུང་གཅིག་གི་ནང་དུ་ཉལ་ནས་བསྡད་ཡོད། སྔ་མོ་ཨ་མ་དྲིན་མོ་ཆེ་དེས་ཨ་ཕ་ལ། མདང་ནུབ་མགོ་དཀར་ཁ་ནང་དུ་བྱིན་རྟེན་
བླུགས་ཨེ་ཡོད། ཁོ་རང་ད་ནངས་ བརྒལ་སོང་འདུག་ཅེས་པའི་གཏམ་ཞིག་ཁང་ཆུང་གི་སྒེའུ་ཁུང་རྩ་ནས་ལབ་པ་ཐོས་པས། ངེད་མིང་སྲིང་གསུམ་མགྱོགས་པོར་ཡར་ལངས་ནས་གཅིག་བལྟས་པས་ཁྱི་
རྒན་མགོ་དཀར་པགས་གདན་དང་། ནས་སྐྱེ། ཕྱིང་དཀར་སོགས་ཅི་རིགས་བཏིང་ཡོད་པའི་ཉལ་གདན་ཁུག་ཏུ་ལུས་ཡོངས་ཧྲེང་པོར་གྱུར་ནས་བརྒལ་སོང་འདུག དེའི་ཡར་སྔོན་དུ་ཁོ་རང་ཉི་མ་གསུམ་
བཞི་ཙམ་ལ་ཁྱི་ལྟོ་ཕོར་གང་ཁོག་ཏུ་མི་འགྲོ་བར་རྒས་ནད་ཀྱི་སྡུག་བསྔལ་ཆེན་པོ་མྱོངས། ཨ་ཕས་མདང་ནུབ་ནས་ཁྱི་རྒན་ཡུན་རིང་མི་འཚོ་བར་ཤེས་པས་ཁོའི་ཁ་རུ་རྟེན་འདུས་རིལ་བུ་ཆུ་རུ་ཕབ་ནས་
བླུགས་ཡོད། དེ་ནས་ངེད་མིང་སྲིང་ཆུང་བ་གསུམ་གྱིས་ནངས་ཇ་འཐུང་ཚར་རྗེས་མགོ་དཀར་གྱི་ཕུང་པོ་དེ་སླེ་བོ་ཞིག་གི་ནང་དུ་བཞག་ནས་མལ་བསོ་རེས་བྱས་ཏེ་རྒྱལ་རྗེ་ཉག་ཅེས་པར་རླུང་གིས་དར་
ལྕོག་སྤུར་བའི་སྒྲ་ཐོས་ཤིང་། ཉི་མ་དྲོ་སའི་ལུང་ཁུག་ཅིག་ཏུ་རྡོ་ཧྲུག་དང་རྡོ་ལེབ་ཅི་རིགས་ཀྱིས་གོར་གོར་བྱས་ནས་ཁྱི་རྒན་གྱི་ཕུང་པོ་དེ་རྡོ་ར་ཆུང་ཆུང་ནང་དུ་བཞག་རྗེས་མ་ཎི་དང་བཛྲ་གུ་རུ་སོགས་
འདོན་ཅི་ཤེས་ཤིག་བཏོན་ཏེ། མི་ལུས་ལོན་ཁར་ཁྱི་ལུས་ལོན། ཞེས་པའི་དཔེ་དེར་བདེན་པའི་ཆ་ཞིག་མཆིས་ངེས་པས་ཁྱི་རྒན་མགོ་དཀར་ཡང་སྐྱེ་རེས་རྗེས་མར་དལ་འབྱོར་བཅོ་བརྒྱད་ཀྱི་མི་ལུས་རིན་
པོ་ཆེ་ཞིག་ཐོབ་པར་ཤོག་ཅེས་གསོལ་བ་སྨོན་ལམ་རྒྱ་ཆེར་བྱས་ཏེ་མིག་སྒོ་མཆི་མ་ཤར་རེ་ཕྱིར་བལྟས་གྲངས་མེད་བྱས་ནས་ཁྱིམ་དུ་ལོག ཁྱིམ་ལ་ཐོན་རྗེས་དྲིན་ཆེན་ཡབ་ཡུམ་གཉིས་ཀྱིས་ཁྱི་རྒན་ཕུང་པོ་
གང་དུ་བཞག་ཡོད་ཅེས་དྲིས་ཚེ། ངས་ལ་ཁའི་ཁུག་ཉག་ཅིག་ཏུ་བཞག་ཡོད་ཅེས་ཞུས་པས་ན། ཕ་མ་གཉིས་ཀྱིས་ཁྱི་རོ་ལ་ཁར་བཞག་ན་བཙན་དང་གཞི་བདག་སོགས་ཀྱིས་གཡོག་ཏུ་ཁྲིད་དེ་ཁོ་རང་གི་
ལུས་རྟེན་རྗེས་མ་དང་བར་དོའི་རྣམ་ཤེས་སོགས་ལ་གནོད་ངེས་རེད་ཟེར་ནས་ངེད་མིང་སྲིང་གསུམ་ལ་བཀའ་བཀྱོན་ཅུང་ཟད་གནང་།
འོ། དུད་ངེད་ཚང་གི་སྒོ་ཁྱི་སྒོ་ཟོག་སྐོར་གྱི་གཏམ་དེ་བཤད་མཚམས་བྱས་ཏེ་ད་ནི་དུད་ཚང་འདིའི་ཁྱིམ་མིའི་སྐྱིད་སྡུག་ལོ་རྒྱུས་རེ་བཤད་ན་བསམ། དེ་ཡང་དགུང་སྔོན་དབྱིངས་ནས་གླང་པོ་དང༌། ལྷ་མོ།
154
(1) ད་ནངས་ཞེས་པ་ནི་དེ་རིང་གི་ནངས་མོ་ཞེས་པའི་དོན།།



མེ་ཏོག མཆོད་རྟེན་སོགས་ཀྱི་གཟུགས་བརྙན་འཛིན་པའི་སྤྲིན་དཀར་གྱི་ཚོགས་ནི་དལ་གྱིས་ལྡིང་ཞིང་། བྱ་འོལ་པ་དང་། རྒོད། གླག་སོགས་འདབ་ཆགས་རིགས་ནི་གཟན་འཚོལ་དུ་བར་སྣང་ནས་ལྡིང་
སྐོར་རྒྱག་པ་དང༌། རྩྭ་འཇམ་ཆུ་གཙང་ལ་རོལ་བའི་གནག་ཕྱུགས་དག་ནི་བག་ཕེབས་སོས་དལ་གྱིས་རི་ཤོད་དག་ཏུ་ལྗོན་སྡོང་དང་རི་ཆེན་གྱི་གྲིབ་སོའི་བསིལ་གྲིབ་ལ་བརྟེན་ནས་ཉལ་བའི་དབྱར་གཞུང་
ཞིག་ལ། གཅེན་པོས་ཀོ་ཆེན་ ” རུ་ཆེན་གྱི་བྲག་དཀར་རུ་ཁག་གི་དུད་ཨོ་ཡོ་ཚེ་རིང་ཚང་གི་བུ་མོ་ཆེ་བ་སྨན་ཆུང་པད་དཔལ་མཚོ་མོ་ལ་ལྷད་མེད་ཀྱི་བརྩེ་སེམས་དེ་ཉིད་མཛའ་བའི་གླུ་གཞས་ལ་སྡེབས་
ཏེ་གྲོགས་སུ་བཀུག
དེ་ནས་ཆིག་དགུ་དགུ་བཅུ་གོ་གསུམ་ལོའི་དགུན་སྟོད་ལ་གཅེན་པོ་ཀརྨ་དང་པད་དཔལ་གཉིས་དངོས་སུ་གཉེན་སྒྲིག་གི་དགའ་སྟོན་སྒྲིག དེ་ནི་ཇོ་ཀུན་དགའ་བསྟན་འཛིན་དང་སྲིང་མོ་ཉི་མ་བཟང་
མོ་གཉིས་ལ་ཤ་རྒྱགས་ཤེད་མོང་ཅན་གྱི་བུ་ཕྲུག་བཀྲ་ཤིས་ནོར་བུ་བྱུང་ནས་ལོ་གསུམ་བྱུང་བའི་རྗེས་སུ་ངེད་མིང་སྲིང་དྲུག་ལས། ཡང་མིང་སྲིང་གཅིག་གིས་ཁྱིམ་ཐབ་གསར་བཟུང་བྱེད་པའི་གཏམ་རྒྱུད་
ཅིག་རེད།
པད་དཔལ་མཚོ་མོ་ལ་ཕོ་བརྒྱ་ཡིད་དབང་འཕྲོག་ཅིང་མོ་བརྒྱ་སྙིང་རླུང་སློང་པའི་སྐྲ་ལོ་སྐྱེ་གཟུགས་ཤིག་མི་འདུག་མོད། འོན་ཏེ་དུད་ནག་གཅིག་གི་འཁོར་བ་བཟུང་མཁན་ལ་སྨན་ཆུང་དེ་འདྲ་ཅུང་ཟད་
དཀོན་པར་གདའ། ད་ལྟ་གཅེན་པོ་ཀརྨ་ཚེ་འཕེལ་ཁོང་གཉིས་ལ་བུ་མོ་གཉིས་དང་བུ་གཅིག་བཅས་ཏེ་རྒྱུད་གསུམ་ཡོད། པད་དཔལ་ངེད་ཚང་ལ་མནའ་མ་ཡོང་ནས་མི་ལོ་ཉི་ཤུ་ཡས་མས་ཤིག་རེད་འདུག
དེའི་རིང་ལ་ངས་ཉིན་གཅིག་ལ་གཅེན་པོ་ཁོང་གཉིས་བར་དུ་བཟའ་འཛིང་གཏུག་པ་དང་། བུ་རྒྱུད་ཚོ་ལ་ཁ་རྡུང་གཏོང་བ་མཐོང་ཐོས་བྱུང་མ་མྱོང་། གཅེན་པོ་རི་ལ་རྫི་བོ་སོང་ན་མོས་ཁྱིམ་ཕྱི་ནང་གི་
ལས་ཀ་ཚང་མ་ཁྲིགས་སེ་ལས་འགྲོ་བ་མ་ཟད། ཕུ་བོས་རི་ནས་ནོར་གནག་རུབ་སྟེ་ཁྱིམ་ལ་ལོག་དུས་མོས་བཟའ་བཏུང་ཅི་འཛོམས་ཁྲིགས་སེ་ཡིས་ཁྱིམ་ཚང་དྲོད་སྐྱིད་ལྡན་པ་བྱས་ནས་བསྡད་ཡོད།
155
(2 ཀོ་ཆེན་ནི་ཡུལ་ཤུལ་རྫོང་སྐྱེ་རྒུ་གྲོང་རྡལ་སྲིད་གཞུང་གི་མངའ་འོག་ཏུ་ཡོད་པའི་འབྲོག་པའི་སྡེ་ཆེན་ཞིག



ང་རང་དགེ་འོས་སློབ་གྲྭ་ནས་སློབ་གཉེར་བྱེད་པའི་སྐབས་སུ་གཅེན་པོས་དགུན་སྟོན་གཉིས་ཀྱི་དུས་ཚིགས་སུ་ངེད་ཚང་གི་རྟ་རྐྱང་ངུ་ ལ་ཤིང་རྟ་བརྒྱབ་ནས་འབུད་ལྕི་དག་འབྲོག་པ་ནས་སྐྱེ་རྒུ་མདོ་རུ་
བཙོང་དུ་དྲུད་ཡོང་། སྐབས་རེ་ང་རང་སློབ་གྲྭ་གྲོལ་བའི་གདོང་དུ་ཕུ་བོས་མགོ་ལ་གྲང་ལྷགས་འགོག་པའི་སྦྲེ་ཞྭ་དང་། སྤུ་ནག་སིབ་བེ་ཅན་གྱི་དམག་ཞྭ་གཉིས་ལས་གང་རུང་ཞིག་གོན་པ་དང་། ངོ་གདོང་
ནི་སྔོ་ནག་གེར་གྱུར་ནས་ལོ་ཚོད་དང་མཐུན་ཐབས་མེད་པའི་རྒས་པའི་ཉམས་དང་བཅས་སྐྱེ་རྒུ་སྲང་མདོ་རུ་འབུད་ལྕི་བཙོང་བར་འགྲོ་བའི་ཤིང་རྟ་དང་ཐུག་ཚེ། སློབ་གྲོགས་འགའ་རེས་སྐྱེས་པ་
ས་སྐྱེས་པ་འདི་ནི་
ཁྱོད་ཀྱི་ཕུ་བོ་ཡིན་ནམ། ཨོ། ངེད་ཚོས་ཁྱོད་ཀྱི་ཨ་ཁུ་ཡིན་པ་འདུག་སྙམ་བྱུང་ཟེར་བའི་གཏམ་དག་ཐོས་ཚེ། ང་ནི་རང་དབང་མེད་པར་མིག་ཀོང་ཟུང་དུ་མཆི་ཞགས་འཁྲིགས་ཤིང་། སེམས་ནས་གཅེན་པོ་
ཀརྨ་ཚེ་འཕེལ་གྱིས་འདི་ལྟར་ཐལ་འཚུབ་དང་གངས་ལྷགས་ཀྱི་ཁྲོད་ནས་ལྕི་བཙོང་གི་ལས་ཀར་འབད་དགོས་ཤིང་། ང་ནི་དཀར་གསལ་དོད་ཅིང་ཀ་བ་གདུང་ལྕམ་མེད་པའི་ཁང་བཟང་
ང་ནས་དགེ་བའི་
བཤེས་གཉེན་དག་ལས་སྐལ་ལྡན་གྱི་སློབ་བུ་གཞན་ཚོ་དང་མཉམ་དུ་ཤེས་བྱ་རིག་པའི་གནས་ལ་སྦྱོང་བརྩོན་བྱེད་པའི་བསོད་ནམས་ཆེན་པོ་འདུག ཅིའི་ཕྱིར་ཕ་མ་གཅིག་གི་སྤུན་མཆེད་ལ་འདི་འདྲ་
བདེ་སྡུག་གི་ཁྱད་པར་ཞིག་བྱུང་བ་ཡིན་ནམ་སྙམ་བཞིན། སྔར་ལས་ལྷག་པར་རིག་པའི་གནས་ལ་སྦྱོང་བརྩོན་བྱས་ཏེ་ནམ་ཞིག་སློབ་གྲྭ་འདི་ནས་མཐར་ཕྱིན་དུས། ཡུལ་ཕྱོགས་གང་དང་ལས་གནས་ག་
འདྲ་ཞིག་ཏུ་ལས་བགོས་རྒྱག་ཀྱང་ཨག་བཟི་ཆང་རྩེད་མེད་པར་ཟླ་ཕོགས་ཡོད་ཚད་དུས་ལས་ཡོལ་མེད་ཕ་མ་གཉིས་ཀྱི་ལག་ཏུ་འཇོག་ནས་དྲིན་ཆེན་གྱི་སྤུན་མཆེད་འདི་དང་སྲིང་མོ་དག་ལ་དྲིན་ལན་
འཇལ་ཐུབ་པ་བྱེད་དགོས་བསམ་ནས་ཡིད་ལ་དམ་བཅའ་ཡང་ནས་ཡང་དུ་བཞག་
ངའི་སྲིང་ཆུང་མ་ཕུར་བུ་མཚོ་མོ་དང་སྤུན་ཆུང་ཚེ་རིང་བསམ་འགྲུབ་གཉིས་ཀྱི་བོད་ཡིག་གི་སྦྱང་འབྲས་ཤིན་ཏུ་བཟང་ལ། རྩིས་རིག་ལའང་མཁས་པོ་འདུག་པས་དྲུག་གཅིག་བྱིས་པའི་དུས་ཆེན་གྱི་
སྐབས་སུ་བཟང་གསུམ་སློབ་མ་ལའང་སྔ་ཕྱི་ཐེངས་མ་གཉིས་གསུམ་རེ་བདམས་ཐོན་བྱུང་མྱོང་། ངེད་མིང་སྲིང་ཚོས་བོད་ཀྱི་རིག་གཞུང་དང་སྐད་ཡིག་ལ་མོས་པ་ཆེ་ཞིང་སྦྱང་འབྲས་ཡག་པོ་ལོན་པ་
156
(1)
རྐྱང་ངུ་ཞེས་པ་ནི་རྟ་ཡི་སྤུ་ར་དམར་སྨུག་ཅན་ལ་རྟ་རྐྱང་དུ་ཟེར། དཔེར་ན། གེ་སར་རྒྱལ་པོའི་ཆིབས་རྟ་ལྷ་རྟ་རྐྱང་རྒོད་ཟེར་བ་ལྟ་བུའོ། །



འདི་ཡང་ཁྱིམ་ཚང་གི་གོམས་སྲོལ་ལམ་ཕ་རྒན་དྲིན་ཆེན་གྱི་སྐུ་དྲིན་འབའ་ཞིག་ཡིན་ཏེ། ཁོང་ནི་ངས་ལེའུ་སྔོན་མ་ནང་དུ་ཞུས་པ་བཞིན་དུ་ས་བཟང་རྣམ་རྒྱལ་གླིང་སྟེ། ཐར་ལམ་དགོན་པའི་གྲལ་
འདབས་སུ་ཚོགས་མྱོང་བའི་གྲྭ་ཆུང་ཞིག་ཡིན་པའི་དབང་གིས་ལུང་པའི་ཆོས་དང་རིག་གཞུང་ལ་དག་སྣང་དང་ཐུགས་མོས་ཤིན་ཏུ་ཆེ་བས། དུས་རྒྱུན་དུ་ངེད་ཅག་མིང་སྲིང་དག་ལ་འཇིག་རྟེན་འཇུག་
ལྡོག་གི་ལས་ལ་གད་
པ་གདམས་པའི་དུས་སུ་གཟབ་ནན་དཔེ་མེད་མཛད།
དེ་ནས་མིང་སྲིང་ཆུང་བ་གཉིས་ནི་གསར་དུ་བཙུགས་པའི་ཡུལ་ཤུལ་རྫོང་མི་རིགས་སློབ་འབྲིང་གཉིས་པ་རུ་གོ་བཞི་ལོ་དང་གོ་ལྔ་ལོ་ལ་སྔ་ཕྱི་བཞིན་དུ་སོང་ནས་སློབ་འབྲིང་སློབ་མའི་མིང་ཐོག་ནས་
སློབ་གཉེར་གནང་མགོ་
དོ་བརྩམས་པས། ཡུལ་སྐྱེ་རྒུ་མདོ་ཕྱོགས་ཀྱི་ཁྱིམ་མཚེས་རུ་རོགས་ཀུན་གྱིས་ཀྱང་སྔར་བཞིན་དུ་དུད་ཚང་ཡ་རབས་ཚང་ལ་ལྟོས་དང་། ཡ་རབས་ཚང་ལ་མ་རབས་མེད། མ་རབས་
ཚང་ལ་ཡ་རབས་མེད་ཟེར་བ་ལོས་བདེན་ཟེར་ནས་ངེད་ཅག་མིང་སྲིང་ཆུང་བ་དག་གི་སྦྱངས་འབྲས་དང་། གཏམ་བཤད། སྤྱོད་པ་སོགས་ལ་ཡིད་སྨོན་ཆེན་པོ་ཤོར་བའི་ཚུལ་བསྟན་གྱིན་འདུག
སྐྱེ་རྒུ་ནས་ཨ་ཕས་འབྲོང་མདའི་ནས་སྔོན་ “ མང་པོ་བཙོངས་ནས་བརྙན་འཕྲིན་ཚུན་བཅོ་བརྒྱད་ཅན་ཞིག་ཉོས་བྱུང་། ཕལ་ཆེར་ཤོག་སྒོར་ཉིས་སྟོང་བརྒྱད་བརྒྱ་ཡས་མས་ཤིག་བྱིན་ཡོད་པ་འདྲ། དང་
ཐོག་ངེད་མིང་སྲིང་ཚོས་བརྙན་འཕྲིན་ལ་ལྟ་དུས་རིག་རྩལ་རྩེད་རིགས་འབའ་ཞིག་ལྟ་བ་ཡིན། དེ་ནས་ལོ་ཕྱེད་ལོ་གཉིས་འགོར་དུས་སྲིང་མོ་ཁོང་ཚོས་ཁྱིམ་ཚང་དགའ་སྐྱོའི་གཏམ་རྒྱུད་དང་། ཕོ་མོ་
བརྩེ་དུང་གི་སྐོར་ནས་ལྟ་གྲངས་མང་བས། ངེད་ཕ་བུ་ཚོ་དོགས་བདེ་མོ་མི་འདུག་པས་སྔ་ཙམ་ཉལ་བ་ཡིན། ཡང་ལོ་ཕྱེད་ལོ་གཉིས་འགོར་རྗེས་ངེད་ཕུ་ནུ་ཚོས་འཛེམ་དོགས་ཅི་ཡང་མེད་པའི་སྒོ་ནས་
སྲིང་རྒན་མ་ཁོང་ཚོ་དང་མཉམ་དུ་ཁྱིམ་ཚང་གི་དགའ་སྐྱོ་གཏམ་རྒྱུད་དང་། ཕོ་མོ་བརྩེ་དུང་སོགས་ཀྱི་སྐོར་ནས་མཉམ་དུ་བལྟས། སྐབས་རེ་བརྙན་འཕྲིན་ལས་ཕོ་མོ་དེ་ཚོས་མཆུ་དག་སྦྱོར་བའི་སྐབས་སུ་
དང་ཐོག་མགོ་བོ་བྲང་ཁར་སྨད་ཙམ་བྱེད་ཀྱིན་ཡོད་མོད། འོན་ཏེ་ཕྱིས་སུ་བརྙན་འཕྲིན་ཟློས་གར་དེ་ཚོའི་ནང་དོན་དེ་རིགས་ལ་ཇི་མི་སྙམ་པར་གྱུར་སོང་། འདི་ནི་ངོ་མ་ཁོར་ཡུག་གིས་མི་སྒྱུར་འགྲོ་བའི་
[57
1) ཕ་ཡུལ་འབྲོང་མདའ་ནས་བཏབ་པའི་ནས་ནི་སྔོན་པོ་རང་ཡིན། དེ་ལ་མི་སེར་དག་གི་ཁ་རྒྱུན་དུ་བོད་ནས་ཞེས་འབོད་ཀྱིན་ཡོད།



དམར་དཔེ་དངོས་དེ་རེད།
སྐྱེ་རྒུ་ལ་སྤོས་ཕྱིན་དྲིན་ཆེན་གྱི་ཕ་མ་རྣམ་གཉིས་ནི་སྔོན་ཆད་ལྟ་བུའི་དཀའ་ངལ་ཆེ་བའི་ལུས་ཀྱི་ངལ་རྩོལ་མྱོང་མི་དགོས་ཀྱང་། སེམས་ཐོག་གི་ཁུར་པོ་ནི་མི་ཆུང་བ་ཞིག་ཡོད་ཚོད་གདའ། ལྷག་ཏུ་ངའི་
དྲིན་ཆེན་མ་ལོའི་སྙིང་ཁམས་ནི་མ་གཞི་ནས་བདེ་མོ་མིན་ཐོག་བུ་རྒྱུད་དག་གི་དོན་དུ་ཉིན་མཚན་མཐུད་ནས་སེམས་ཁྲལ་གནང་བའི་མ་རྒན་དེ་རིགས་ཡིན་པས། ཁ་སང་སྲིང་མོ་ཉི་མ་བཟང་མོ་དང་ཇོ་
ཀུན་དགའ་བསྟན་འཛིན་གཉིས་ཀྱི་བཟའ་འཛིང་གི་དོན་དུ་ནུབ་མོ་གཉིད་ཡག་པོ་མ་ཟིན་ལ། དེ་རིང་སྲིང་མོ་ཚངས་དབྱངས་དཔལ་མོའི་མི་ཚེ་གཅིག་གི་འགྲོ་འདུག་གི་དོན་དུ་སེམས་ཁྲལ་གནང་གི་
ཡོད་ལ། སང་ཉིན་ང་རང་སློབ་མཐར་ཕྱིན་རྗེས་ཡུལ་ཕྱོགས་ག་འདྲ་ཞིག་ཏུ་མངགས་འགྲོ་ཟེར་ནས་དབུགས་རིང་འཕེན་གྱིན་ཡོད།
ང་རང་ས་ཆ་གང་དུ་སོང་ཡང་ངས་བརྗེད་དཀའ་བའི་བདེ་སྐྱིད་ཀྱི་འཚོ་བའི་རི་མོ་ཞིག་ནི་ང་རང་ཨ་མ་དང་མཉམ་དུ་ཉི་མར་འདེ་བའི་འཚོ་བའི་རི་མོ་དེ་ཡིན། དེ་ཡང་ཉི་མ་ཤིན་ཏུ་དྲོ་བའི་ཉིན་མོའི་
དུས་སུ་ཨ་མ་དྲིན་ཆེན་དེ་ཉིད་ཉིན་ཁུག་ཏུ་བསྡད་དེ། དེང་སང་གྲོང་ཁྱེར་ནང་ནས་མཐོང་དཀོན་པའི་ཅ་དངོས་ཤིག་སྟེ། མྱེ་ར་ཞེས་པ་རྫ་མ་ལ་བཅས་པ་དང་ཁྲོ་ཟངས་ལྕགས་རིགས་སུ་བཞུ་རྡུང་བྱས་
པའི་ནང་དུ་ལྕི་ཕྱེའམ་རིལ་མ་བླུགས་ནས་མེ་སོན་འཇོག་རྗེས་ཇ་དེམ་བཙུགས་ནས་ཇ་ཚ་མོ་བྱེད་པའི་ཐབ་ཆས་ཤིག་གི་ནང་དུ་ཇ་ཚ་མོ་བཟོས་རྗེས། དཀར་ཆུང་ནང་དུ་རྩམ་སྤྲིས་ “ ཉུང་ངུ་རེ་བཏབ་
རྗེས་ཡིག་བརྒྱ་དང་། བདེ་སྨོན། མ་ཎི་གསུམ་གང་རུང་ཞིག་འདོན་བཞིན་བཞུགས་པར་ཤིན་ཏུ་དགའ། ང་རང་ཕ་ཡུལ་དང་བྲལ་ནས་གཞན་ཡུལ་དུ་ལས་དོན་དང་སློབ་སྦྱོང་སོགས་སུ་འགྲོ་བའི་དུས་སུ་
ཉི་མ་ཚ་མོ་རེ་ཤར་བའི་ཚེ་ན། ངའི་ཡིད་ཀྱི་མེ་ལོང་ངོས་སུ་ཨ་མ་དྲིན་ཆེན་དེས་དེ་རིང་ཡང་ཁྱིམ་ནས་ཉི་མ་འདེས་ནས་བཞུགས་ཡོད་ངེས་རེད་སྙམ་གྱིན་ཡོད། ཅིའི་ཕྱིར་ཞེ་ན། ངེད་ཚང་སྐྱེ་རྒུ་ལ་སྤོས་
ཕྱིན་འདི་འདྲའི་འཚོ་བའི་སྤྱོད་སྟངས་ཤིག་ནི་ངའི་དྲིན་ཆེན་ཨ་མའི་འཚོ་བའི་གོམས་གཤིས་ཤིག་ཏུ་གྱུར་ཡོད། ད་དུང་ཨ་མས་ཨ་མྱེ་དྲིན་ཆེན་བརྒྱུད་ནས་ལོབ་པའི་ཁ་ཏོན་ཡང་ཡིག་བརྒྱ་དང་། བདེ་
158
11) རྩམ་སྤྲིས་ནི་དཀར་ཡོལ་ཆུང་ངུ་ནང་དུ་རྩམ་པ་དང་མར་མཉམ་དུ་འཕུར་བའི་ཕྱེ་འཕུར་ཉུང་ངུ་རེ་བཏབ་ནས་ཁ་རུ་ཇ་བླུགས་ནས་སྐད་ཆ་དང་། ཁ་ཏོན་སོགས་ཀྱི་ཞོར་དུ་ཇ་འཐུང་ཞིང་ཕྱེ་ལྡག་ཆོག་པ་ཞིག་



སྨོན། མ་ཎི་དེ་གསུམ་ཡིན་པར་འདྲ།
སྐབས་རེར་ཨ་མ་དྲིན་མོ་ཆེ་དེ་ཤེལ་དཀར་གྲོང་དུ་ཡོད་པའི་ཨ་སྲུ་བཀྲ་ཤིས་དར་མཚོ་ཚང་དང་། མཚམས་རེ་གྲོང་སྟོད་དམ་སྐྱེ་རྒུ་དགོན་གྱི་འཆམ་ར་འགྲམ་དུ་ཡོད་པའི་ཞང་རྒན་ཀུན་བཟང་རྡོ་རྗེ་ཚང་
ཁག་གཉིས་ལ་འགྲོ་དུས། ཞང་རྒན་དང་ཨ་སུས་དོ་ནུབ་ཁྱིམ་དུ་སྡོད་དགོས་པའི་སྐུལ་མ་དང་ཞུ་བ་ཇི་འདྲ་ཕུལ་ཀྱང་། ཨ་མས་རང་གི་ཉལ་ས་རུ་མ་ཐོན་ན་མཚན་གང་པོ་གཉིད་ཟིན་གྱི་མི་འདུག་ཟེར་
ནས་ཡར་ཤུག་ཐང་དུ་ཡོད་པའི་ཁྱིམ་དུ་ཕེབས་ཡོང་། ཁོང་མིང་སྲིང་གསུམ་ལས་ངའི་སྐྱེད་མ་ཉིད་དགུང་ལོ་ཆུང་ཡང་ད་ལྟ་ཁོང་གསུམ་པོ་ལས་ཨ་མ་འདི་ནི་རྒས་ཉམས་དོད་ཅིང་། རྒྱུ་སྨད་གཟེར་རྒྱུ་དང་།
ཁྲག་མགོ་མཐོ་བ། གྲང་ཞད་ཆེ་བ་སོགས་ན་རྒྱུ་ཅུང་ཆེའོ། །འདི་ཡང་སྔར་བུ་རྒྱུད་མང་སོང་བ་དང༌། རྒྱུད་དག་སྐྱེ་བའི་ཚེ་ན་སྐུ་མལ་ཡག་པོ་བརྟེན་མ་ཐུབ་པ་དང་། ལུས་ཟུངས་གསོ་བ་སོགས་ཡག་པོ་མ་
བྱུང་བའི་རྐྱེན་གྱིས་ཡིན། སྔར་ཡིན་ན་ངེད་ཚང་འབྲོང་མདའ་ལ་ཡོད་པའི་སྐབས་སུ་ཨ་སྲུ་ཚང་གི་རྩམ་པ་བཟའ་རྒྱུ་ནི་འབྲོང་མདའ་ནས་ནས་རྩོམ་བརྔོ་འཐག་སྤུས་དག་ཅིག་བྱས་ནས་སྐྱེ་རྒུ་ལ་ཨ་ཕས་
ཁལ་རྒན་གྲྭ་ཧོ་དང་གྲྭ་ཕྲུག་སོགས་ཁལ་མ་གསུམ་བཞི་ཙམ་དེད་ནས་ཕར་བསྐྱལ་དགོས་ལ། ཚུར་ཡོང་དུས་ཀྱང་ཞིབ་ལ་དཀར་མདངས་ཆེ་བའི་རྒྱ་གྲོ་དང་། མར་ནག བྱེ་རིལ། རས་ཆ། གོས་རྙིང་། སྨན་
སོགས་ཅི་རིགས་ཤིག་ཨ་སྲུ་བཀྲ་ཤིས་ཀྱིས་སྐུར་བཞིན་ཡོད། ཨ་སྲུ་བཀྲ་ཤིས་དར་མཚོས་ཨ་མ་ལ་བཞག་པའི་བརྩི་འདང་ནི་དངོས་གནས་གནའ་དཔེའི་ཚད་དུ་ཡོད། ཨ་ཕ་དར་གྲགས་ཀྱིས་ཨ་སྲུ་མོ་རང་
ལ་ཚར་གོས་དང་ལྭ་བ་སོགས་གསར་དུ་བཟོས་ན། ཨ་སྲུ་རང་ཉིད་ཀྱིས་ཐེངས་རེ་ཐེངས་གཉིས་གོན་རྗེས་གོས་འདི་ཆུང་དྲགས་སོང་། ལཱ་འདི་རིང་དྲགས་སོང་ཟེར་བ་སོགས་ཁ་གཡོར་ས་ཅི་རྙེད་ཀྱིས་
ངའི་དྲིན་ཆེན་མ་རྒན་ལ་ཚར་གོས་དང་ལྭ་བ་དེ་དག་བསྐོན་ཅི་ཐུབ་བྱེད། སྐབས་འདིར་ཨ་ཕ་དར་གྲགས་ཀྱིས་ཁོག་འཛུམ་རེ་སྟོན་པ་ལས་ཁོང་ནི་སྲུ་མོ་འདིས་ཅི་བསམ་པ་
མ་པ་དང༌། ཅི་བྱེད་ཀྱིན་འདུག་
པ་མི་ཤེས་མཁན་ཞིག་ག་ན་ཡིན། ཨ་ཕ་དར་གྲགས་ནི་མི་དམངས་སྦྲག་ཁང་གི་ཏར་འཕྲིན་པ་དཀྱུས་མ་ཞིག་ཡིན་སྟབས། ཁོང་གི་ཟླ་ཕོགས་ཀྱིས་དུད་གཉིས་ཀྱི་འཚོ་བ་བདེ་སྐྱིད་དང་ལྡན་པ་ཞིག་བྱེད་
དགོས་ཞེ་ན་ཁོང་ལའང་འོ་བརྒྱལ་མི་ཆུང་བ་ཞིག་ཡོད་ངེས་གདའ།
[59



སྐབས་རེ་ཨ་མ་དང་ཨ་སྲུ་གཉིས་ཀྱི་བར་དུ་ངེད་མིང་སྲིང་ཚོས་བལྟས་ན་དགོད་ཁ་ཤོར་བའི་ཁ་རྩོད་གཏུག་གིན་ཡོད། འཛིང་མོ་གཏུག་ཐེངས་རེ་ལ་ཕན་ཚུན་གཉིས་ཀ་ཁྲག་མགོ་མཐོ་ཞིང་སྙིང་ཁམས་
མ་བདེ་བའི་བར་དུ་སུས་ཀྱང་མཚམས་བྱེད་མི་སྲིད། དེ་འདྲའི་གདོང་དུ་ངེད་མིང་སྲིང་རྣམས་ཀྱིས་ཁོང་གཉིས་ལ་བལྟས་ནས་འདུག་པ་ལས་བྱ་ཐབས་གཞན་པ་བྲལ། མཐར་སྙིང་གིས་བཟོད་དཀའ་བའི་
དུས་དེར་གཉིས་ཀས་ད་གཟོད་ཚོད་བཟུང་ནས་རང་རང་སོ་སོའི་ཁྱིམ་དུ་ལོག ཁོང་གཉིས་ཁ་འཛིང་གཏུག་སྟེ་དགོང་མོ་ཁྱིམ་ལ་ལོག་ཚེ་ཤུག་ཐང་ཁྱིམ་དང་ཤེལ་དཀར་ཁྱིམ་གྱི་བཟའ་མི་བུ་རྒྱུད་ཚོས་ཁོང་
གཉིས་ལ་ཁ་ཡ་བྱས་ནས་སེམས་གསོ་དང་མིག་ཆུ་ཕྱི་རོགས་བྱེད་དགོས། འོན་ཏེ་ཡང་ཉིན་ཞག་རེ་གཉིས་མཚམས་ནས་སྡུག་འདོན་མ་དེས་ག་རེ་བྱེད་ཀྱིན་ཡོད་དམ་ཞེས་སེམས་ཀྱིས་མ་བཟོད་ནས་བུ་རྒྱུད་
དག་ཡར་མངགས་མར་མངགས་བྱེད་པ་ནི་སྔ་མོ་ནས་ཁྱིམ་ཚང་འདིའི་ལུགས་སྲོལ་ལྟ་བུ་ཞིག་ཏུ་ཆགས་ཟིན། ད་ལྟ་སྲིང་མོ་སྒྲོན་མ་ཚེ་མཚོ་དང་སྲིང་མོ་ཚེ་རིང་ཆོས་མཚོ་གཉིས་ཀྱི་བར་དུའང་བྱ་བ་འདི་
རིགས་བྱུང་གིན་འདུག་ལ། ངའི་སྲིང་མོ་ཚངས་དབྱངས་དཔལ་མོ་དང་། ཉི་མ་བཟང་མོ། ཕུར་བུ་མཚོ་མོ་གསུམ་གྱི་བར་དུའང་འདི་འདྲ་བའི་གཏམ་རྒྱུད་མང་པོ་བྱུང་དང་འབྱུང་གིན་འདུག སླར་སྨྲས་པ།
སྐྱེ་རེས་འདི་ཡི་ཕ་མ་མིང་སྲིང་རྣམས། །སྔོན་བསགས་བསོད་ནམས་སྟོང་གི་མཐུ་ལས་རྙེད། ། ནམ་ཞིག་ཚེ་འདིའི་སྣང་བ་ནུབ་མ་ཐག ། བདེ་ཆེན་ཞིང་ནས་སླར་ཡང་འཕྲད་པར་ཤོག །
160



ལེའུ་བཅུ་པ།
དྲིན་ཆེན་སྐྱེད་མ་མི་མངོན་ཞིང་དུ་གཤེགས། །
མིང་སྲིང་དྲུག་གི་བདེ་སྐྱིད་སྣང་བ་ནུབ། །
བྱང་ཆུབ་སེམས་དཔའ་ཡང་ཆོས་བཞི་དང་ལྡན་ན་ཆོས་རིན་པོ་ཆེ་ལེགས་པར་བསྒྲུབ་པར་འགྱུར་རོ། །བཞི་གང་ཞེ་ན། ཐེག་
པ་ཆེན་པོའི་ཆོས་དཀོན་པའི་ཕྱིར་རིན་པོ་ཆེ་དང་འདྲ་བར་འདུ་ཤེས་བསྐྱེད་པ་དང་། ཐེག་པ་ཆེན་པོའི་ཆོས་སེམས་ཀྱི་ནད་
ཐམས་ཅད་སེལ་བའི་ཕྱིར་སྨན་དང་འདྲ་བར་ལྟ་བ་དང་། ཐེག་པ་ཆེན་པོའི་ཆོས་ནམ་ཡང་མི་རླག་པའི་ཕྱིར་ནོར་གྱི་དབྱིག་
དང་འདྲ་བར་ལྟ་བ་དང་། ཐེག་པ་ཆེན་པོའི་ཆོས་མྱ་ངན་ལས་འདའ་བར་བྱེད་པའི་ཕྱིར་སྡུག་བསྔལ་འགོག་པར་ལྟ་བ་དང་
བཞིའོ། ། ཞེས་ཐར་མདོ་ལས་དྲངས།



[63
ཆིག་དགུ་དགུ་བཅུ་གོ་བཞི་ལོར། དབྱར་གསང་ལྷ་ཡི་རྔ་སྒྲ་ལྡིར་ལྡིར་དུ་སྒྲོག་ཅིང་། འདབ་བརྒྱའི་མེ་ཏོག་མགོ་ལྕོག་ལྡེམ་ལྡེམ་དུ་གཡོ་ལ། དྭངས་གཙང་ཆབ་དང་ཆུ་བོ་ལྷུང་ལྷུང་དུ་འབབ་པའི་དབྱར་
ཟླ་བདུན་པའི་ནང་ནས་ང་རང་དགེ་འོས་སློབ་གྲྭ་ནས་སློབ་མཐར་ཕྱིན་ཏེ་དབྱར་ཟླ་དགུ་པའི་ནང་དུ་ཡུལ་ཤུལ་རྫོང་གི་རག་སྟོད་སློབ་ཆུང་དུ་དགེ་རྒན་དུ་ལས་བགོས་བརྒྱབ་བྱུང་། དེ་ནི་ངེད་ཚང་ཁྱིམ་
ཚང་གང་པོ་ལ་མཚོན་ན་དགའ་སྤྲོ་ཤིན་ཏུ་ཆེ་བའི་དོན་དག་ཅིག་ཡིན། བཟའ་མི་ཚང་མས་ང་ལ་དགའ་མགུ་དང་ཡིད་ཆེས་མཉམ་གནས་ཀྱི་སྤྲོ་དགའི་འཛུམ་མདངས་སྟོན་པས་ང་ནི་ཕོ་ལོ་བཅུ་དགུ་
ལས་སོན་མེད་ཀྱང་། ཁྱིམ་ཚང་འདིའི་བདེ་སྡུག་ཐམས་ཅད་ད་ནི་ངའི་ཕྲག་ཏུ་ཁུར་འགྲོ་སྙམ་པའི་དཔའ་དང་སྤོབས་པ་ཞིག་ཡར་ཀི་བྱང་ཁོག་དཀྱིལ་གྱི་སྙིང་དཀར་དམར་མཚམས་ནས་ལྷོག་ལྷོག་ཏུ་
ལྡིང་གིན་འདུག འབྲོག་ཡུལ་དེ་ནས་མི་རིགས་སློབ་གསོའི་ལས་དོན་བསྒྲུབས་ཏེ་ཟླ་ཤས་སོང་རྗེས་དལ་གྱིས་ས་གཞི་ཐམས་ཅད་སྐྱ་མདོག་རང་འཛིན་ཅིང་། ཆུ་བོ་ཚོགས་ནི་གཡང་ཊིའི་ཁང་བཟང་གི་
སྦུབས་སུ་ཉལ་ཏེ་མི་སྨྲ་བའི་བརྟུལ་ཞུགས་འཛིན་པའི་དགུན་དུས་ལ་ཐུག དེ་ནས་སློབ་གྲྭའི་དགུན་གནང་ཡང་དུས་ལས་ཡོལ་བ་མེད་པར་གནང་བྱུང༌།
ཡུལ་ཚོ་སྲིད་གཞུང་གིས་སྔར་ཡོད་པའི་ལུགས་སྲོལ་བཞིན་དུ་གཞུང་ཕོགས་ལེན་པའི་ལས་བྱེད་པ་རེ་ལ་མར་རྒྱ་མ་བཅོ་ལྔ་རེ་དང་། དགུན་བཤས་ནོར་རེ་བྱིན། ང་ལ་འབྲི་རྒན་ར་ཆག་མ། བཤལ་ནས་
རྔ་མ་རྙིང་པ་འགོས་པ་ཞིག་ཐོབ་བྱུང་ཡང་དགའ་བ་སྟོང་གིས་འབྲོག་པ་རྒན་པོ་ཞིག་ལ་སྡིག་གླ་བཤའ་གླུ་མཉམ་དུ་བྱིན་ནས་མགོ་རྔ་རྐང་སུག་དང༌། ནང་ཁྲོལ་རྒྱུ་མ་དང་བཅས་ཁྱིམ་ལ་ཁྱེར་ནས་སོང་།
ཁྱིམ་ལ་ཐོན་ཚེ་ཁྱིམ་མི་ཚོས་ཐག་རིང་གི་འབྲོག་ཡུལ་དེ་ནས་འབྲི་རྒན་དེ་འདྲ་ཞིག་དེད་ཐབས་མེད་པས་ཚེ་ཐར་བཏང་ན་ལེགས་པར་འདུག་ཅེས་གསུངས་པས་ང་ལ་སེམས་ཕམ་དང་འགྱོད་སེམས་
ལྷན་ཅིག་སྐྱེས། གང་ལྟར་ཀྱང་ཟླ་རེ་ལ་ཟླ་ཕོགས་བཞི་བརྒྱ་དྲུག་ཅུ་རེ་བརྒྱད་འདུག་པས། ཟླ་བཞིའི་རིང་ལ་ཤོག་སྒོར་གཅིག་སྟོང་བརྒྱད་བརྒྱ་ཡས་མས་ཤིག་ཕ་མ་གཉིས་ཀྱི་ལག་ཏུ་འཇོག་རྒྱུ་བྱུང་བས་ང་
རང་ཡུན་རིང་ཞིག་ལ་ལུས་དར་ཟབ་ཀྱིས་བཀླུབས་ཤིང་། ཁ་བུ་རམ་གྱིས་གསོས་པ་ལྟ་བུའི་དགའ་ཚོར་དཔག་མེད་སྐྱེས། ལོ་དེ་ལ་ལོ་སར་ཡང་རྒྱས་པ་ཞིག་ཚེས་པ་ཡིན། ངའི་སྤུན་ཆུང་དང་སྲིང་ཆུང་མ་



གཉིས་ཀྱིས་ཀྱང་ཕུ་བོ་ལ་མིག་དཔེ་བལྟ་རྒྱུ་ཡིན་ཟེར་ནས་རིག་གནས་ལ་སྔར་ལས་དགའ་བར་འབད་བརྩོན་བྱས་པས། དེའི་ཕྱི་ལོར་སྲིང་ཆུང་མ་ཡུལ་ཤུལ་ཁུལ་འཕྲོད་བསྟེན་སློབ་གྲྭ་རུ་ཡིག་ཚད་ལོན་
ནས་གཞུང་ཕོགས་ཐོབ་པའི་སྔོན་འགྲོའི་རྟེན་འབྲེལ་ཆ་ཚང་འགྲིག་སོང་།
དེ་ནས་ངས་འཇིག་རྟེན་ཆགས་ཐབས་འཚོ་ཐབས་དང༌། ཁྱིམ་ཚང་བདེ་ཐབས་དགའ་ཐབས་ལ་བསམ་བློ་རེ་བཏང་ཁུལ་གྱིས་བསྡད་ཡོད་པའི་དུས་སུ་དྲིན་ཆེན་ཨ་མ་ཉིད་ཀྱི་བསྙུང་གཞི་ཆེ་རུ་འཁྲུག་
ནས་སྨན་བཅོས་རིམ་གྲོ་གང་གིས་ཀྱང་མ་བརྟེན་པར་མི་མངོན་ཞིང་དུ་གཤེགས་སོང་། སྐྱེ་བ་རྒས་པ་འཆི་བ་གསུམ། གཅིག་ལ་མ་རེད་ཀུན་ལ་རེད་ཟེར་བ་ནི་སྤྱིར་བདེན་མོད། འོན་ཏེ་འཆི་བསམ་ཡིད་
ལ་མེད་པར་འཇིག་རྟེན་ཆོས་བརྒྱད་དབང་དུ་ཚེ་འདི་ལིང་གིས་སྟེར་བའི་མི་ཞིག་ལ་མཚོན་
ཚོན་ན་འཆི་བའི་གྲ་སྒྲིག་ཅེས་པ་ཞིག་མི་དགོས་ནའང་ཐང་། འོན་ཏེ་འོ་སྐོལ་ཅག་ནི་དེ་འདྲ་མི་ཡོང་བས་སྔར་ས་
ནས་འཆི་བའི་གྲ་སྒྲིག་ཅིག་མེད་ན་འཆི་ཁར་འཇིགས་སྐྲག་རྐྱང་པས་སྡུག་བསྔལ་དྲག་པོ་མྱོང་ཚོད་གདའ།
ཆགས་མེད་རིན་པོ་ཆེས་གསུངས་པའི་རྣམ་དག་བདེ་ཆེན་ཞིང་དུ་སྐྱེ་བའི་སྨོན་ལམ་དུ། མི་ནས་མི་རུ་སྐྱེ་ཆོག་ཀྱང་། །སྐྱེ་རྒ་ན་འཆི་གྲངས་མེད་མྱོང་། །མི་དང་ལྷ་ཡི་བདེ་སྐྱིད་འདི། །དུག་དང་འདྲེས་པའི་
ཟས་བཞིན་དུ། །འདོད་པ་སྤུ་ཙམ་མེད་པར་ཤོག །ཅེས་གསུངས་པ་ལྟར་དུ་སྤྱིར་མི་ཡི་ལུས་རྟེན་འདི་ཡང་བསོད་ནམས་རྒྱ་ཆེན་བསགས་པ་ལས་ད་གཟོད་ལོན་པ་ཡིན་པ་སྨྲོས་མ་དགོས་ཀྱང་། བདག་འདྲ་
བ་འགའ་ཞིག་ནི་མི་ལུས་རིན་པོ་ཆེ་འདི་ཉིད་ཆུད་ཟོས་སུ་བཏང་བས་རྒྱལ་བ་དག་གི་སྙིང་རྗེའི་ཡུལ་དུ་གྱུར།
སྤྱིར་འགྲོ་བ་མི་ཡི་ལུས་རྟེན་བཟང་པོ་འདི་འཕྲོ་བརླག་ཏུ་མ་སོང་བར་སེམས་ཅན་ཐམས་ཅད་ཀྱི་དོན་དུ་དགེ་བ་ཕུན་སུམ་ཚོགས་པ་ཞིག་སྒྲུབ་ནུས་ན་རྒྱལ་སྲས་བྱང་ཆུབ་སེམས་དཔའི་སྤྱོད་པ་རླབས་པོ་
ཆེ་དེ་ཉིད་ཡིན་པས་རབ་ཡིན། དེ་མ་ནུས་ནའང་རང་གི་ཚོགས་བསགས་དགེ་སྦྱོང་ཡག་པོ་ཞིག་ཐུབ་ནས་ཁམས་གསུམ་འཁོར་བ་རིགས་དྲུག་གི་སྐྱེ་སྒོ་ཆོད་པ་ཞིག་ཡོང་ནའང་ཤིན་ཏུ་རྨད། དེ་ཙམ་ཡང་
མ་ནུས་ན་སེམས་ཅན་གཞན་ལ་གནོད་ཅིང་འཚེ་བ་བྱེད་པའི་ལས་བསྒྲུབ་མི་དགོས་པར་ཅུང་ཟད་ཕན་བདེ་ཆེ་བའི་འཚོ་བ་ཞིག་ལ་རོལ་ནས་མཐར་ངན་སོང་གསུམ་དུ་འཁྱམ་མི་དགོས་པ་
དགོས་པ་ཙམ་ཞིག་
164



བྱུང་ནའང་ལེགས་པའི་ཆ་མང་དུ་མཆིས། ཨ་རེ་ཤུ། གཏམ་འདི་ཚོ་ནི་རྒྱལ་བའི་གསུང་ལས་བཏུས་པ་ཞིག་ལས་རང་གི་ལག་ཐོག་ཏུ་ལོན་པ་ཞིག་ག་ལ་ཡིན་ཏེ་ད་སྔ་ཕན་ཆད་དུ་ལག་ལེན་འདི་ཙམ་
ཞིག་གཏུག་ཐུབ་སོང་སྙམ་པ་ཞིག་ཡིད་ནས་དྲན་རྒྱུ་མི་འདུག ཐ་ན་དྲིན་ཆེན་ཕ་མ་རྣམ་གཉིས་ཀྱིས་ངེད་མིང་སྲིང་ཚོ་ལ་དྲན་ཤེས་བག་ཡོད་དུ་གནས་དགོས་ཤིང༌། འདོད་ཆུང་ཆོག་ཤེས་ཀྱི་འཚོ་བ་
འབའ་ཞིག་སྤྱོད་དགོས་པའི་བསླབ་བྱ་ཡང་ཡང་གནང་ཡང་། ཁྱིམ་མཚེས་རུ་རོགས་དག་གི་མཁར་ཁང་པ་དང་། ཟས་ཟ་མ། འགྲོ་ཉལ་འདུག གོས་གོན་པ་སོགས་ཇེ་རྒྱས་ཇེ་བཀྲག་ཏུ་འགྲོ་བར་མཐོང་
ཚེ་ངེད་ཚོས་ཀྱང་། ཁ་རོག་གེར་སྡོད་ཐབས་མི་འདུག་སྙམ་ནས་སོ་སོའི་ལས་ཀྱིས་ཕྲག་ཏུ་བབས་པའི་འཚོ་ཚིས་ལ་ཤ་ཐང་རུས་ཐང་དུ་འབད་ཁུལ་བྱས།
བསམ་བློ་སྤྱོད་པ་དེ་འདྲ་ཞིག་གི་དབང་དུ་ཡར་འདུར་མར་འདུར་བྱེད་པའི་སྒང་དེར། གོང་ནས་ཞུས་པ་བཞིན་དུ་མ་དྲིན་མོ་ཆེ་དེ་ཉིད་ཞིང་དུ་གཤེགས་པའི་འཆི་གསོན་ཁ་བྲལ་གྱི་སྡུག་བསྔལ་གྱིས་
ནོན། དེ་ཡང་རྫ་དཔལ་དགེ་སྤྲུལ་སྐུའི་ཀྱེ་མ་ཚེ་སྔོན་ཞེས་པའི་གསུང་ཆོས་གྲགས་ཅན་ནང་དུ་གསུངས་པ་བཞིན་དུ། ཀྱེ་མ་ཚེ་སྔོན་ལས་ཀྱིས། །དལ་འབྱོར་བཅོ་བརྒྱད་ལྡན་པའི། །མི་ལུས་རིན་ཆེན་རྙེད་
དུས། །རྣམ་གཡེང་ཚེ་འདིའི་དབང་གིས། །འཆི་ལ་ཐུག་གི་བར་དུ། །དམ་ཆོས་སྙིང་ནས་མ་དྲན། །ཞེས་པ་ལྟ་བུ་དང་། དཔལ་མགོན་འཕགས་པ་ཀླུ་སྒྲུབ་ཀྱི་ཤེས་རབ་སྡོང་བུའི་ནང་དུ། འབྱོར་པ་གཡོ་ཞིང་
ལང་ཚོ་ཡུད་ཀྱིས་འཇིག །སྲོག་ནི་གཤིན་རྗེའི་སོ་གཅིག་གནས་དང་མཚུངས། །འོན་ཀྱང་འཇིག་རྟེན་ཕ་རོལ་སྒྲུབ་ལ་ལྷོད། །ཀྱེ་མ་མི་ཡི་སྤྱོད་པ་ངོ་མཚར་ཆེ། །ཞེས་པ་ལྟ་བུའི་སྒོ་ནས་རང་རོགས་ཚང་མ་
མིག་གཉིས་བཀབ་པའི་གྲོ་ཕྱེ་འཐག་མཁན་གྱི་བོང་བུ་ཇི་བཞིན་ཉིན་གོང་པོར་འཐག་ཁྲི་ལ་སྐོར་བ་རྒྱག་པ་དང་འདྲ་བའི་ལས་ཀར་མངོན་སུམ་འཛེམ་མེད་ཀྱིས་ཞུགས་བཞིན་གདའ།
ང་རང་མི་རིགས་སློབ་གྲྭ་རུ་ཡོད་དུས་ནས་ཨ་མ་དྲིན་མོ་ཆེ་དེ་ཡུལ་ཤུལ་ཁུལ་མི་དམངས་སྨན་ཁང་དུ་སྔ་ཕྱི་ཐེངས་མ་གཉིས་གསུམ་ཙམ་ལ་སྨན་བཅོས་སུ་བཞུགས་མྱོང་བས། ནམ་རྒྱུན་སྙིང་ཁམས་ཀྱི་
སྨན་ལ་ལོ་པུ་མ་ཟེར་བ་ནུབ་སྨན་དེ་དང་། ཁྲག་མགོ་མར་བཅག་སྤྱད་ཀྱི་སྨན་སོགས་གསོལ་གྱིན་ཡོད། ཆིག་དགུ་གོ་ལྔ་ལོའི་སྤྱི་ཟླ་བཞི་པའི་ཚེས་ཉི་ཤུ་ཉིན་ལ་ངའི་དྲིན་ཆེན་མ་ལོའི་བསྙུང་གཞི་ཐུ་ནས་
ཡུལ་ཤུལ་ཁུལ་མི་དམངས་སྨན་ཁང་ནས་སྨན་བཅོས་བྱས། འོན་ཏེ་བདུན་ཕྲག་གཉིས་ལས་མ་བཞུགས་པར་སྤྱི་ཟླ་ལྔ་པའི་ཚེས་བཞི་ལ་ཞི་འཇམ་བག་ཕེབས་ཀྱི་ངང་ནས་རྒྱང་རིང་རྒྱང་རིང་གི་ཞིང་
165



མ་
ཁམས་དེ་རུ་ཕེབས་སོང་། ཉིན་དེའི་སྔ་དྲོ་ལ་ཨ་མ་ངེད་ཚོས་ཁྱིམ་ཚང་སྐོར་གྱི་ཁ་བརྡ་མང་པོ་བྱས། ཨ་མས་ཀྱང་གུང་ཟས་ལ་རྩམ་པ་ཉུང་ངུ་ཞིག་གསོལ་མཛད་དེ། ང་ལ་ཆང་རག་ཐ་མག་དང་། ཤོ་རྒྱན་
མ་བྱེད་ཅེས་དང་། ཨ་ཕ་ལ་ཁ་འདྲི་ལག་འཇམ་གྱིས་ཞབས་ཕྱི་ཡག་པོ་བྱོས། འདི་འདྲའི་ཕ་ཞིག་འཇིག་རྟེན་གནམ་འོག་ནས་རྙེད་རྒྱུ་མེད། འདི་ནི་ངེད་མ་སྨད་ཚོའི་ཚེ་སྔོན་བསོད་ནམས་བསགས་
པའི་འབྲས་བུ་རེད་ཅེས་པ་སོགས་ནམ་རྒྱུན་གྱི་ལུགས་གཉིས་གནས་ལ་གདམས་པའི་བསླབ་བྱ་དག་ཡང་བསྐྱར་དུ་གསུངས་གནང་མཛད། འོན་ཏེ་ཕྱི་དྲོའི་ཆུ་ཚོད་ལྔ་དང་སྐར་མ་བཞི་བཅུ་ཡས་མས་
ཐོག་དྲིན་ཆེན་ཨ་མས་སྲིང་མོ་ཉི་མ་ངེད་གཉིས་ལ་སྔས་མགོ་ཅུང་ཟད་མཐོ་རུ་བཅུག་ཤོག་གསུངས་བྱུང༌། སྔས་མགོ་མཐོ་ཙམ་བཟོས་རྗེས་ཨ་མས་གློ་ལུ་འགའ་མཛད་མཐར་བག་ཕེབས་པོའི་ངང་ནས་
ཤུལ་ལུས་ཀྱི་ཁྱིམ་མི་དག་ལ་འཕྲེང་སེམས་ཆེན་པོ་ཞིག་དང་བཅས་མི་མངོན་ཕྱི་མའི་ཡུལ་དུ་གཤེགས་སོང་། སྐབས་དེར་ངས་ཨ་མའི་ཞལ་ལ་འོ་ཞིག་བྱིན་པས་མིག་ཆུ་ནི་བསྲན་ཐབས་མེད་པས་མཁུར་
ཚོས་བརྒྱུད་ནས་བྲང་གཞུང་དུ་ཤར་ཤར་བབས། དེ་ནས་ངེད་ཕ་བུ་ཚོ་ནི་སྡུག་གི་རྒྱ་མཚོའི་ནང་དུ་ལྷུང་ནས་རྒྱལ་དབང་ཀརྨ་པ་རང་བྱུང་རྡོ་རྗེས་མཛད་པའི་མ་དྲིན་ལན་བཤགས་མདོ་དེ་ཁོ་ནས་ཚར་
གྲངས་ཕུད་ནས་དགོངས་རྫོགས་ཞེ་དགུ་དེ་བསྐྱལ་བ་ཡིན།
དེ་ཡང་དགོངས་རྫོགས་ཞེ་དགུའི་ནང་ནས་ངེད་བུ་སྤུན་གསུམ་གྱིས་བླ་ཆེན་དུལ་མོ་ཆོས་རྗེའི་མདུན་ནས་ཁ་ཆུང་པདྨ་འདབ་བརྒྱད་ལ་རྫུན་མི་གནས། ལག་ཆུང་མཛུབ་མོ་བཅུ་པོ་ལ་ཆུ་མི་གནས་ཞེས་
སྤོང་པ་མ་ཚད། སྡིག་པ་ཀུན་གྱི་འབྱུང་ཁུངས་ཆང་རག་སྣ་ཐ་དུ་བ་གསུམ་ག་བཅད་རྒྱུ་ཡིན་ཞེས་དམ་བཅས་པ་ཡིན། ངའི་སྤུན་མཆེད་ཀརྨ་ཚེ་འཕེལ་དང་ཚེ་རིང་བསམ་འགྲུབ་གཉིས་ཀྱིས་དམ་ཚིག་
ལ་ཉམས་ཆག་མ་སོང་བར་ཚུལ་ཇི་བཞིན་དུ་བསྲུངས་ཀྱང་། ཐ་ཤལ་པ་ཕྲན་ནི་མ་དྲིན་མོ་ཆེ་འདས་ནས་ལོ་བཞི་མ་ལོན་ཙམ་དུ་ཉིན་རེའི་ཁ་ཏོན་ཡང་མཚམས་ཆད་ཅིང་། གྲོགས་འགའ་དང་མཉམ་དུ་
ལྦུ་རག་དང་ནས་ཆང་སོགས་ལ་ཡང་བསྐྱར་དུ་འཐམ་ནས་ཕ་རྒན་གཙོ་གྱུར་པའི་ཁྱིམ་མི་དག་ལ་སེམས་ཁྲལ་ལྕི་མོ་བཟོས། འདི་ནི་ས་སྐྱ་པཎ་ཆེན་གྱིས་གསུངས་པ་ལྟར། རྨོངས་པ་བདེ་བ་འདོད་བཞིན་
166
(1) ཁ་འདྲི་ལག་འཇམ་ཞེས་པ་ནི་ཁ་ཡིས་སྙིང་བརྩེའི་བདེ་སྡུག་དྲོ་གྲང་གི་གཏམ་འདྲི་ཞིང་། ལག་གིས་བྱམས་པའི་ཞབས་སྲི་སྙོར་སྐྱོང་གི་རོགས་བྱེད་པ་ལ་གོའོ། །



དུ། །བྱ་བ་སྡུག་བསྔལ་འབའ་ཞིག་སྒྲུབ། །ཅེས་དང་། སློབ་དཔོན་ཀླུ་སྒྲུབ་ཀྱིས། ཙན་དན་གླ་རྩི་ག་བུར་གྱིས་བྱུགས་ཀྱང༌། །སྒོག་སྐྱའི་རང་བཞིན་དྲི་ང་མི་འདོར་ལྟར། །རིགས་པའི་གཞུང་ལུགས་མང་པོ་
རབ་བསླབས་ཀྱང་། །རང་བཞིན་ངན་པའི་མཚན་ཉིད་འདོར་མི་སྲིད། །ཅེས་དང་། འབད་པས་སྐྱོན་ནི་ལེན་པར་བྱེད། །ཡོན་ཏན་རྟག་ཏུ་སྤོང་བར་བྱེད། །སྐྱོན་ལེན་ཡོན་ཏན་སྤོང་བ་ཡི། །སྐྱེ་བོ་ངན་པ་ཆུ་
ཚགས་འདྲ། །ཞེས་རྣག་ཐོག་ཁབ་བཙགས་སུ་སོང་བའི་ལེགས་བཤད་དག་ལས་གསུངས་པའི་སྐྱེ་བོ་ཐ་ཤལ་ཅན་དེ་རིགས་ཀྱི་གྲལ་དུ་ང་རང་འཚང་ནས་ལོ་འགའ་སོང་།
གྲོགས་པོ་ལྷན་འཛོམས་དང་དུས་ཆེན་སྟོན་མོ་ལ་ཐུག་དུས་བདུད་རྩི་ནས་ཆང་སྔོན་མོ་འདི། །འཇིག་རྟེན་སྲིད་པའི་སྒྲུབ་ཆང་ཡིན། །གེ་སར་རྒྱལ་པོའི་གསོལ་ཆང་ཡིན། །སྔགས་པ་རྣམས་ཀྱི་བུམ་ཆང་
ཡིན། །མཁས་པ་རྣམས་ཀྱི་གཏམ་ཆང་ཡིན། །གཉེན་པོ་རྣམས་ཀྱི་བསྟོད་ཚང་ཡིན། །དཔའ་པོ་རྣམས་ཀྱི་དཔའ་ཚང་ཡིན། །གཞོན་པ་རྣམས་ཀྱི་རྩེད་ཆང་ཡིན། །ཆེ་རྒན་པ་རྣམས་ཀྱི་འབུལ་ཆང་ཡིན། །
མགྲོན་ཚུར་ཡོང་རྣམས་ཀྱི་བསུ་ཆང་ཡིན། །མགྲོན་ཕར་འགྲོ་རྣམས་ཀྱི་སྐྱེལ་ཆང་ཡིན། །སྐྱིད་གནམ་ལོ་གསར་པའི་ཟས་མཆོག་ཡིན། །དགོས་རྟགས་དང་སྟོན་མོའི་རྒྱན་ཆ་ཡིན། །ཕ་ཨ་ཁུས་འཐུང་ན་
དགྲ་ལྷ་འཁོར། །སྟག་ཤར་པས་འཐུང་ན་དཔལ་རྩལ་རྒྱས། །མ་བུ་མོས་འཐུང་ན་ཟས་ལྷ་འཁོར། །གཏམ་བཤད་དུས་འཐུང་ན་ཁ་ལྕེ་བདེ། །གླུ་ལེན་དུས་འཐུང་ན་སྐད་ངག་བདེ། །སེམས་སྐྱིད་དུས་འཐུང་
ན་ཚེ་ཐག་རིང་། །ཡིད་སྐྱོ་དུས་འཐུང་ན་སྤྲོ་བ་འཕེལ། །དགུང་ཉལ་ཁ་འཐུང་ན་གཉིད་ཀྱང་ཁུག །ཅེས་པ་སོགས་ཀུ་ཅོ་འུར་སྒྲ་ཚད་མེད་ངང་ནས་ཉིན་མཚན་མགོ་སྦྲེལ་གྱིས་ར་རོར་འགྱུར་རག་བར་དུ་
འཐུང་པ་ཡིན།
ངའི་མ་དྲིན་ཆེན་ཞིང་དུ་གཤེགས་པའི་ལོ་དེའི་ལོ་སྨད་ལ་ཡང་ངའི་ཨ་སྲུ་དྲིན་ཆེན་མ་བཀྲ་ཤིས་དར་མཚོ་ཡང་བརྒལ་ཤོར་བས་ཞང་རྒན་ཀུན་བཟང་རྡོ་རྗེ་གཙོ་བྱས་པའི་ངེད་དུད་ཚང་ཁག་གསུམ་གྱི་
མིང་སྲིང་དག་གིས་སྡུག་གི་ཁུར་པོ་གཅིག་ཐོག་གཉིས་བརྩེགས་ཁུར་དགོས་བྱུང་། དེའི་སྔ་ལོ་མ་ལ་ཞང་རྒན་ཁོང་གི་བཟའ་ཟླ། ཨ་མ་པདྨ་དབང་མོ་འདས་གྲོངས་ཤོར་སོང་། འདི་དང་འདི་འདྲའི་ཁྱིམ་
167
༧ སྔ་ལོ་མ་ཞེས་པ་ནི་ལོ་སྔ་མ་ཞེས་པ་དང་དོན་གཅིག



ཚང་གི་གཉེན་ཉེ་འདྲིས་ལ་མི་འདོད་པའི་ཆག་སྒོ་གཅིག་རྗེས་གཉིས་ཐོག་བྱུང་། འཚོ་བ་ཞེས་བྱ་མི་རྟག་པ་འདི་ནི་ཤིན་ཏུ་འཇིགས་སུ་རུང་བ་ཞིག་སྟེ། རྩ་བའི་བླ་མས་རྒྱུ་འབྲས་ཆོས་བཤད་བརྒྱ་སྟོང་
མཛད་པ་ལས། ཤི་བ་མིག་གིས་ལན་གཅིག་མཐོང་བས་འཁོར་བ་ལ་ངེས་འབྱུང་སྐྱེ་བར་ཕན་ཐོགས་ཆེ་བར་འདུག །དེའི་ཕྱི་ལོ་མ་ ལ་ངའི་ཕ་རྒན་དང་། སྲིང་མོ་ཚངས་དབྱངས་དཔལ་མོ་གཉིས་ཨ་སྲུ་
ཚང་གི་བཟའ་མི་ཡོངས་རྫོགས་དང་འགྲོགས་ནས་སྟོད་ཕྱོགས་ཀྱི་ཉི་མ་ལྷ་ས་ལ་ཟླ་བ་གསུམ་ཡས་མས་ཤིག་ཏུ་གནས་བསྐོར་ཇོ་མཇལ་དུ་ཕེབས་སོང་། ངེད་ཕ་བུ་ཚོས་རྒྱ་གར་དུ་བཞུགས་པའི་ངོར་ཀླུ་
ལྡིང་མཁན་ཆེན་འཇམ་དབྱངས་བསྟན་པའི་ཉི་མའི་མདུན་ནས་དྲིན་ཆེན་སྐྱེད་མ་ལ་སྔ་ཕྱི་སྐྱེ་སྒོ་ཐེངས་མ་གཉིས་ཞུས་ནས་ཚེ་འདས་སྐྱེད་མའི་སྐྱེ་སྒོ་ལེགས་པར་བསྒྲུབས།
དེའི་ཚེ་ན་སྲིང་མོ་ཉི་མ་བཟང་མོ་ནི་རང་རང་སོ་སོའི་ཁྱིམ་གཞིས་བཅས་ནས་ཡུལ་ཤུལ་རྫོང་འབྲུ་སྣུམ་ཐུན་གཉེར་ཁང་གི་ལས་ཁུངས་ར་བ་ནང་གི་རྒྱ་ཁང་དུ་བསྡད་ཡོད། གཅེན་པོ་ཀརྨ་ཚེ་འཕེལ་གྱིས་
ཁྱིམ་གྱི་འབྲོག་པ་བལྟས་ནས་ཕྱུགས་ར་བཟུང་ཡོད། ཁྱིམ་ལ་ངེད་མིང་སྲིང་ཆུང་བ་གསུམ་ལས་མེད། དགུ་བཅུ་གོ་དྲུག་ལོའི་སྟོན་ཁར་ང་རང་ཡུལ་ཤུལ་རྫོང་ཆ་ཚང་སློབ་ཆུང་གསུམ་པ་རུ་ལས་གནས་
སྤོས་པས་ཁྱིམ་དང་སློབ་གྲྭ་ཐག་ཉེ་བས་འགྲོ་འདུག་ཉལ་གསུམ་ལ་སྟབས་བདེ་པོ་བྱུང་། སྲིང་མོ་ཕུར་བུ་མཚོ་མོ་ནི་གཟའ་སྤེན་པའི་ཕྱི་དྲོ་དང་གཟའ་ཉི་མ་སྟེ་ཉིན་ཕྱེད་གཉིས་ལ་མ་གཏོགས་སློབ་གྲྭར་
གཏན་འདུག་དགོས་པས། ནམ་རྒྱུན་སྤུན་ཆུང་ཚེ་རིང་བསམ་འགྲུབ་ཁོང་ཉིད་ཀྱིས་ཟས་ཆུ་ཟ་མ་ཚང་མ་ཁྲིག་ཁྲིག་བཟོ་འགྲོ། སྲིང་ཆུང་མ་འདིས་གཟའ་འཁོར་རེའི་མཚམས་ནས་ངེད་མིང་སྲིང་གསུམ་
གྱི་གྱོན་གོས་དང་ཉལ་ཐུལ་གཙང་མར་བཀྲུ་བ་དང་ཁྱིམ་ཕྱི་ནང་གི་གཙང་སྦྲ་བྱེད་ཀྱིན་ཡོད། དགོང་མོར་ངེད་སྤུན་གཉིས་ཁྱིམ་དུ་བསྡད་དེ་གསུར་བསྔོ་བའི་སྐབས་རེ་ལ། ངའི་མགྲིན་པ་མཆི་མས་
བརྣངས་ནས་ཨ་ཕ་དང་སྲིང་རྒན་མ་གཉིས་ཚུར་ཁྱིམ་ལ་ནམ་ཡོང་གི་ཉིན་ཞག་མཛུབ་མོར་བརྩི་དགོས་བྱུང་།
འཇིག་རྟེན་མི་ཡུལ་གྱི་ཞིང་ཁམས་སུ་དལ་འབྱོར་བཅོ་བརྒྱད་ཀྱི་མི་ལུས་རིན་ཆེན་སྦྱིན་པའི་བརྩེ་བའི་ཨ་མ་ལགས། ཁྱེད་རང་ད་ལྟ་གང་དུ་བཞུགས་ཡོད། ཁྱེད་ཉིད་འཇིག་རྟེན་ཕྱི་མ་ལ་ཕེབས་པ་ནས་
168
[ ཕྱི་ལོ་མ་ཞེས་པ་ནི་ལོ་ཕྱི་མ་ཞེས་པ་དང་དོན་གཅིག



བཟུང་། གནའ་མི་བོད་ཀྱི་གཏམ་དཔེ་བཞིན་དུ་ལོས་ཡིན་ཏེ། སྐྱེས་ཕོ་རབ་སོང་རྗེས་དཀར་དགོས་ལ། མཛོ་ཁྱུང་དཀར་རྨོས་རྗེས་ནག་དགོས་པ་ལྟར་དུ་གནས་འདིར་ལུས་པའི་བུ་ཆུང་ངས་ད་གཟོད་
དལ་འབྱོར་བཅོ་བརྒྱད་ལྡན་པའི་མི་ལུས་རིན་ཆེན་གྱི་ལུས་རྟེན་འདིའི་རིན་ཐང་དང་། ངེས་པ་དོན་གྱི་སྐྱེས་ཕོ་རབ་གཅིག་གི་འགྲོ་འགྲོས་ཤིག་ཚུལ་ཇི་ལྟར་ཡིན་པ་རྟོགས་བྱུང་། ཁྱེད་ཉིད་གསོན་དྲོ་ང་
ཁམས་ལ་བཞུགས་པའི་སྐབས་སུ་མ་གཅིག་རྗེ་བཙུན་སྒྲོལ་མ་ཟེར་བ་ཁྱེད་རང་ལས་མེད་ལ། ངའི་ཡིད་འོང་གི་ལྷ་མོའང་ཁྱེད་རང་གཅིག་པུ་ཡིན། ཁྱེད་ཉིད་མི་བཟང་ལྷ་དང་འདྲ་བའི་ཨ་ཕ་གཙོ་བྱས་
པའི་བདག་ཅག་མིང་སྲིང་དྲུག་གི་མགོན་དུ་བཞུགས་པའི་ཚེ་ན། རྩམ་སྐྱ་ཆུ་སྔོ་ལས་མེད་ཀྱང་ཁྱིམ་ཚང་གང་པོ་བདེ་སྐྱིད་ཀྱི་དགོད་སྒྲའི་ནང་དུ་ཐིམ་ཡོད། བརྩེ་བའི་ཨ་མ་ལགས། ཁྱེད་རང་ད་ལྟ་གང་
དུ་བཞུགས་ཡོད།
ངེད་ཅག་མིང་སྲིང་ཕལ་མོ་ཆེ་ནི། སྒང་པ་བོད་ཀྱི་དཔེ་བཞིན་དུ་དགྲ་ཡོང་ན་རལ་གྲི་མཉམ་འཕྱར་དང་། གྲོགས་ཡོད་ན་གྲི་རྩེ་ཁ་བགོས། དོན་ཡོད་ན་བློ་ཐབས་མཉམ་ཕུད་ཀྱི་ཚུལ་དུ་སྔར་བཞིན་དུ་ཆེ་
འོག་ཆུང་འདུག་དང་། ཕན་ཚུན་གཅིག་ཕན་གཅིག་རོགས་བྱས་ནས་བསྡད་ཡོད། ཁྱེད་ཀྱི་ཚ་བོ་དང་ཚ་མོ་དག་ནི་དུད་ཡར་འགྲོ་ཚང་གི་གཤིས་ལྟར་དུ་ཡ་རབས་བདེན་པའི་ལམ་དུ་ཅི་ནུས་སུ་འགྲོ་
བཞིན་གདའ། འདི་ནི་གཅིག་བྱས་ན་རྒྱལ་བསྟན་རིན་པོ་ཆེའི་བྱིན་མཐུ་ཡིན་ནའང་ཐང་མོད། གཉིས་བྱས་ན་དེ་ནི་ཕ་མ་ཁྱེད་རྣམ་པ་གཉིས་ཀྱིས་ངེད་ཅག་མིང་སྲིང་ཀུན་ལ་འཇིག་རྟེན་འཇུག་ལྡོག་
ལས་ལ་ལེགས་པར་གདམས་པའི་དྲིན་ལོས་ཡིན། དེང་སང་ངེད་ཅག་མིང་སྲིང་ཀུན་ལ་མིག་ཆུ་སློང་བྱེད་ནི་ཨ་ཕས་ཉིན་རྟག་པར་ཕྱག་བསྐོར་སྒྲིབ་སྦྱོང་དང་། ཁ་ཏོན་དགེ་སྦྱོར་དུ་འབུངས་པའི་གྲོགས་
མེད་ཁེར་རྐྱང་གི་གཟུགས་དབྱིབས་འདི་ལས་མི་འདུག དྲིན་ཆེན་མ། ཁྱེད་རང་ཨ་ཕའི་རྨི་ལམ་གྱི་ཞིང་དུ་ཕེབས་ཏེ་ཁོང་ལ་སེམས་ངལ་གསོ་བའི་སྙིང་གཏམ་རེ་ཨེ་ཡོད་ལགས། བརྩེ་བའི་ཨ་མ་ལགས།
ཁྱེད་རང་ད་ལྟ་གང་དུ་བཞུགས་ཡོད།
སྲིད་པ་ལས་ཀྱི་འཁོར་ལོ་ལས་ལྡོག་ཏུ་མེད་པའི་ཆོས་ཉིད་ཅིག་མཐོང་བ་དེ་ནི་སྐྱེ་མཐར་འཆི་ཞིང་། འདུས་མཐར་འབྲལ་བ་ཡིན་མོད། འོན་ཏེ་ས་རྡོ་རི་བྲག་འདི་ཚོ་ནི་ནམ་ཡང་མི་འཇིག་པའི་ཉམས་
69



170
ཤིག་གིས་ཀྲོང་ངེར་གཟུགས་ཀྱིས་ཁང་ཁྱིམ་གྱི་གཡས་གཡོན་དུ་སྔར་ལྟར་འགྱིང་བཞིན་འདུག འདི་ལྟར་ན་ང་རང་ཨ་མ་ཁྱེད་ཀྱི་བུ་རུ་སྐྱེས་པའི་ཚོར་བ་ཡོད་པའི་དབང་དུ་བཏང་ན། ང་རང་མ་བུ་ཚོ་
ས་རྡོ་རི་བྲག་ཅིག་ཡིན་ན་བསམ། དེ་ལྟར་ན་ང་ཚོ་དུས་རྟག་ཏུ་ཕན་ཚུན་འབྲལ་བ་མེད་པར་འཇིག་རྟེན་འདི་ལས་དགའ་ན་དགོད་སྒྲ་མཉམ་ཐོན། སྡུག་ན་མིག་ཆུ་མཉམ་འདོན་བྱེད་ཆོག་པ་མ་
ག་པ་མ་ཡིན་
ནམ། ཁྱེད་རང་ཕེབས་ཚར་རྗེས་ངས་ཁང་ཁྱིམ་ནང་གི་ཁྱོད་ཀྱི་རྔུལ་དྲེག་ཐོགས་པའི་ཅ་ལག་དངོས་པོ་ཡོད་ཚད་ལ་རེག་རེག་ཐུག་ཐུག་བྱས་ནས་ཁྱེད་ཀྱིས་བདག་ལ་གནང་བའི་བདེ་དྲོད་དེ་འཚོལ་སྙེག་
ཐེངས་མང་བྱས་པ་སུ་ཡིས་ཤེས། སྐབས་དང་སྐབས་སུ་རྩམ་དྲི་ཙམ་ཡང་མི་དྲོ་བའི་ཡུལ་གྲུ་ལ་བསྙེགས་ཚེ། ཁྱེད་ཀྱིས་རང་གི་མགོ་སྐྲ་བཤད་པ་ལས་ལུས་པའི་སྐྲ་ཤད་དེ་བུ་ཆུང་ངས་བྲང་ཁའི་སྲུང་འདུད་
དུ་བཏགས་ཤིང་། ཁྱེད་ཀྱིས་བདག་ལ་གནང་བའི་སྐེད་འདོགས་ཀྱི་མེ་ལོང་དེ་ད་བར་དུ་ལུས་དང་འབྲལ་མེད་ཡིན། བརྩེ་བའི་ཨ་མ་ལགས། ཁྱེད་རང་ད་ལྟ་གང་དུ་བཞུགས་ཡོད།
རྒྱལ་དབང་ཀརྨ་པ་རང་བྱུང་རྡོ་རྗེས་དྲིན་ཆེན་མ་ལོའི་དྲིན་ནི་སྲིད་གསུམ་གསེར་གྱིས་བཀངས་ནས་འཕུལ་ཀྱང་དྲིན་ལན་སོད་ཐབས་མེད་ངེས་གསུངས། དེ་ནི་བདེན་པ་རང་ཡིན་ཏེ། ལས་ཀྱི་དབང་
གིས་མ་བུ་གྱུར་པའི་ཚེ། །ཟླ་དགུ་ཞག་བཅུ་ཁུར་བའི་དྲིན་ཆེན་མ། །ཁམས་གསུམ་འཁོར་བར་འཁྱམས་པ་སྙིང་རེ་རྗེ། །སྤྱན་རས་གཟིགས་ཀྱིས་ལམ་སྣ་དྲང་དུ་གསོལ། །ཨོཾ་མ་ཎི་པདྨེ་ཧཱུཾ་ཧཱི ཐིག་ལེ་རླུང་
གིས་གཡོ་བའི་དུས་ཀྱི་ཚེ། །ཤ་རུས་ཁ་ཁར་བྲལ་བའི་དྲིན་ཆེན་མ། །ཁམས་གསུམ་འཁོར་བར་འཁྱམས་པ་སྙིང་རེ་རྗེ། །སྤྱན་རས་གཟིགས་ཀྱིས་ལམ་སྣ་དྲང་དུ་གསོལ། །ཨོཾ་མ་ཎི་པདྨེ་ཧཱུྃ་ཧཱི ཁྲག་དང་ཆུ་
སེར་ལྷན་དུ་བཙས་པའི་ཚེ། །འོ་མ་རྣག་ཁྲག་འདྲེས་པའི་དྲིན་ཆེན་མ། །ཁམས་གསུམ་འཁོར་བར་འཁྱམས་པ་སྙིང་རེ་རྗེ། །སྤྱན་རས་གཟིགས་ཀྱིས་ལམ་སྣ་དྲང་དུ་གསོལ། །ཨོཾ་མ་ཎི་པདྨེ་ཧཱུཾ་ཧཱི ཤ་རུས་
ཉབ་ཉོབ་འཐོབ་པའི་དུས་ཀྱི་ཚེ། །ཕྱག་གིས་འཇམ་པོར་བླངས་པའི་དྲིན་ཆེན་མ། །ཁམས་གསུམ་འཁོར་བར་འཁྱམས་པ་སྙིང་རེ་རྗེ། །སྤྱན་རས་གཟིགས་ཀྱིས་ལམ་སྣ་དྲང་དུ་གསོལ། ། ཨོཾ་མ་ཎི་པདྨ་ཧཱུྃ།
ཧི མིག་དང་དབང་པོ་སྒོ་ལྔ་རྣག་པའི་ཚེ། །ཁ་འཇམ་ལྕེ་ཡིས་ལྡག་པའི་དྲིན་ཆེན་མ། །ཁམས་གསུམ་འཁོར་བར་འཁྱམས་པ་སྙིང་རེ་རྗེ། །སྤྱན་རས་གཟིགས་ཀྱིས་ལམ་སྣ་དྲང་དུ་གསོལ། །ཨོཾ་མ་ཎི་པདྨེ་
ཧཱུྃ་ཧི མི་གཙང་དྲི་མ་ཁ་རུ་སོང་བའི་ཚེ། །སྣང་བ་ཞེན་པ་མ་ལོག་དྲིན་ཆེན་མ། །ཁམས་གསུམ་འཁོར་བར་འཁྱམས་པ་སྙིང་རེ་རྗེ། །སྤྱན་རས་གཟིགས་ཀྱིས་ལམ་སྣ་དྲང་དུ་གསོལ། །ཨོཾ་མ་ཎི་པདྨེ་ཧཱུྃ་ཧཱི



121
ཉིན་མཚན་མེད་པར་རུམ་ཁུང་དྲོན་མོར་བཅུག །མཆིན་ཁར་འབྲལ་མེད་གཏུག་པའི་དྲིན་ཆེན་མ། །ཁམས་གསུམ་འཁོར་བར་འཁྱམས་པ་སྙིང་རེ་རྗེ། །སྤྱན་རས་གཟིགས་ཀྱིས་ལམ་སྣ་དྲང་དུ་གསོལ། །
ཨོཾ་མ་ཎི་པདྨེ་ཧཱུཾ་ཧཱི ནུབ་མོ་གཏི་མུག་གཉིད་ཀྱིས་ཁྱེར་བའི་ཚེ། །མ་དག་ནུབ་གཉིད་ཆག་པའི་དྲིན་ཆེན་མ། །ཁམས་གསུམ་འཁོར་བར་འཁྱམས་པ་སྙིང་རེ་རྗེ། །སྤྱན་རས་གཟིགས་ཀྱིས་ལམ་སྣ་དྲང་དུ་
གསོལ། །ཨོཾ་མ་ཎི་པདྨེ་ཧཱུྃ་ཧྲཱིཿ རྟག་ཏུ་གཡོ་ཞིང་ངུ་བའི་ཚུལ་སྟོན་པ། །མི་བཟོད་ནུ་ཞོ་བསྣུན་པའི་དྲིན་ཆེན་མ། །ཁམས་གསུམ་འཁོར་བར་འཁྱམས་པ་སྙིང་རེ་རྗེ། །སྤྱན་རས་གཟིགས་ཀྱིས་ལམ་སྣ་དྲང་
དུ་གསོལ། །ཨོཾ་མ་ཎི་པདྨ་ཧཱུྃ་ཧཱི ཁ་ཟས་ཁས་བྱིན་མི་གཙང་ལག་པས་ཕྱིས། །ཡང་ཡང་པང་དུ་བླངས་པའི་དྲིན་ཆེན་མ། །ཁམས་གསུམ་འཁོར་བར་འཁྱམས་པ་སྙིང་རེ་རྗེ། །སྤྱན་རས་གཟིགས་ཀྱིས་ལམ་
སྣ་དྲང་དུ་གསོལ། །ཨོཾ་མ་ཎི་པདྨེ་ཧཱུཾ་ཧཱི གཉིད་དུས་མིག་ལ་སེར་བུ་ཕོག་པའི་དུས། །ཚ་གྲང་མྱུར་དུ་སྐྱོབ་པའི་དྲིན་ཆེན་མ། །ཁམས་གསུམ་འཁོར་བར་འཁྱམས་པ་སྙིང་རེ་རྗེ། །སྤྱན་རས་གཟིགས་ཀྱིས་
ལམ་སྣ་དྲང་དུ་གསོལ། །ཨོཾ་མ་ཎི་པདྨེ་ཧཱུཾ་ཧཱི རང་ལུས་རང་གིས་སྲུང་རྩིས་མེད་པའི་དུས། །ན་བཟའ་གཙང་འཇམ་བྱེད་པའི་དྲིན་ཆེན་མ། །ཁམས་གསུམ་འཁོར་བར་འཁྱམས་པ་སྙིང་རེ་རྗེ། །སྤྱན་རས་
གཟིགས་ཀྱིས་ལམ་སྣ་དྲང་དུ་གསོལ། །ཨོཾ་མ་ཎི་པདྨེ་ཧཱུྃ་ཧཱི རྐང་བཞི་དུད་འགྲོ་བཞིན་དུ་འགྲོ་བའི་དུས། །རྐང་ཚེ་གོམ་ཚེ་སློབ་པའི་དྲིན་ཆེན་མ། །ཁམས་གསུམ་འཁོར་བར་འཁྱམ་པས་སྙིང་རེ་རྗེ། །སྤྱན་
རས་གཟིགས་ཀྱིས་ལམ་སྣ་དྲང་དུ་གསོལ། །ཨོཾ་མ་ཎི་པདྨེ་ཧཱུཾ་ཧཱི དེ་ནས་ལོ་གསུམ་ལོན་པའི་དུས་ཀྱི་ཚེ། །གར་འགྲོ་མིག་གིས་འཚོ་བའི་དྲིན་ཆེན་མ། །ཁམས་གསུམ་འཁོར་བར་འཁྱམས་པ་སྙིང་རེ་རྗེ། །
སྤྱན་རས་གཟིགས་ཀྱིས་ལམ་སྣ་དྲང་དུ་གསོལ། །ཨོཾ་མ་ཎི་པདྨེ་ཧཱུཾ་ཧཱི དེ་ནས་ལོ་ལྔ་ལོན་པའི་དུས་ཀྱི་ཚེ། །གོས་ལྷམ་ལམ་མཆོག་སྟོན་པའི་དྲིན་ཆེན་མ། །ཁམས་གསུམ་འཁོར་བར་འཁྱམས་པ་སྙིང་རེ་རྗེ། །
སྤྱན་རས་གཟིགས་ཀྱིས་ལམ་སྣ་དྲང་དུ་གསོལ། །ཨོཾ་མ་ཎི་པདྨེ་ཧཱུཾ་ཧཱི དེ་ནས་ལོ་བཅུ་ལོན་པའི་དུས་ཀྱི་ཚེ། །སེམས་ཀྱི་གོ་ཐག་ཆོད་པའི་དྲིན་ཆེན་མ། །ཁམས་གསུམ་འཁོར་བར་འཁྱམས་པ་སྙིང་རེ་རྗེ། །
སྤྱན་རས་གཟིགས་ཀྱིས་ལམ་སྣ་དྲང་དུ་གསོལ། །ཨོཾ་མ་ཎི་པདྨེ་ཧཱུཾ་ཧཱི སེམས་ལ་རྩེ་གཅིག་སྒོམ་པའི་དྲིན་ཆེན་མ། །རྟག་ཏུ་བཏང་སྙོམས་ཡོད་པའི་དྲིན་ཆེན་མ། །ཁམས་གསུམ་འཁོར་བར་འཁྱམས་པ་
སྙིང་རེ་རྗེ། །སྤྱན་རས་གཟིགས་ཀྱིས་ལམ་སྣ་དྲང་དུ་གསོལ། །ཨོཾ་མ་ཎི་པདྨེ་ཧཱུྃ་ཧཱི གང་ནས་འགྲོ་དབང་ཡོད་པའི་དྲིན་ཆེན་མ། །འགྲོ་ནས་རང་དབང་ཡོད་པའི་དྲིན་ཆེན་མ། །ཁམས་གསུམ་འཁོར་བར་
94



འཆི་ཁ་འཇིགས་
འཁྱམས་པ་སྙིང་རེ་རྗེ། །སྤྱན་རས་གཟིགས་ཀྱིས་ལམ་སྣ་དྲང་དུ་གསོལ། །ཨོཾ་མ་ཎི་པདྨེ་ཧཱུཾ་ཧཱི གློ་བུར་བདུད་ཀྱིས་ཁྱེར་བའི་དྲིན་ཆེན་མ། །ཁྱེར་ནས་གར་ཡོད་མི་ཤེས་དྲིན་ཆེན་མ། །རྣམ་ཤེས་དབྱེར་མེད་
རྫོགས་པའི་དྲིན་ཆེན་མ། །ཁམས་གསུམ་འཁོར་བར་འཁྱམས་པ་སྙིང་རེ་རྗེ། །སྤྱན་རས་གཟིགས་ཀྱིས་ལམ་སྣ་དྲང་དུ་གསོལ། །ཨོཾ་མ་ཎི་པདྨེ་ཧཱུཾ་ཧཱི༔ བརྗོད་ནས་ཁྲོ་བ་མི་བྱེད་དྲིན་ཆེན་མ། །བསམ་པ་ཡང་
ཡང་འཕྲོག་པའི་དྲིན་ཆེན་མ། །དྲིན་ལན་མཆི་མ་ཤོར་བའི་དྲིན་ཆེན་མ། །དྲིན་ཆེན་མ་ལ་དྲིན་ལན་སོད་པར་ཤོག །
དལ་འབྱོར་གྱི་མི་ལུས་འདི་དོན་ཡོད་བྱ་བའི་ཕྱིར་ན་མི་ལ་བཞད་པ་རྡོ་རྗེ་ལྟ་བུའི་ཚེ་གཅིག་སངས་རྒྱས་པའི་མཚམས་དང་བསྙེན་སྒྲུབ་ཅིག་ནི་དེང་གི་མི་ཕལ་མོ་ཆེས་མི་ནུས་ཀྱང་།
སྐྲག་མེད་པ་རེ་ཅི་ནས་ཀྱང་འགྲུབ་དགོས་པར་གདའ། འོན་ཏེ་ཐང་བདེ་མོར་ཐོན་དུས་ཨ་ལ་ཐ་ལ་དང་། འགག་དོག་མོར་ཐོན་དུས་ཨོ་རྒྱན་པདྨ་ཟེར་བའི་དཔེ་བཞིན་སྡུག་ཆེན་པོ་ཞིག་དང་མ་ཐུག་ན་མི་
ཟེར་བ་འདིས་དམ་པའི་ལྷ་ཆོས་རེ་སྒྲུབ་པའི་བསམ་པ་ནི་རྨི་ལམ་ནང་དུའང་ཤར་རེ་སྐན། གང་ལྟར་ཡིན་ཀྱང་དྲིན་ཆེན་མ་ལོ་གཤེགས་པས་ངེད་ཤུལ་ལུས་བཟའ་མི་གང་པོས་དགེ་རྩ་ལ་འབད་འབུངས་
ཅི་ནུས་བགྱིས་པ་ཡིན།
དེ་ནས་མ་དྲིན་མོ་ཆེའི་དགོངས་རྫོགས་གང་ནས་ཉི་མ་གཉིས་གསུམ་རེད་དུས་གཅེན་པོ་ཀརྨ་ཚེ་འཕེལ་དང་པད་དཔལ་མཚོ་མོ་གཉིས་ལ། ཤིང་ཕག་ལོ་སྟེ་གོ་ལྔ་ལོ་རུ་བུ་མོ་དཔག་བསམ་གཡང་
འཛོམས་སྐྱེས་ནས་ཁྱིམ་ཚང་འདི་ལ་བཟའ་མི་གཅིག་གི་ཁ་སྣོན་བྱུང་། དེ་ནས་ལོ་གཉིས་འགོར་རྗེས་མེ་གླང་ལོ་སྟེ་གོ་བདུན་ལོ་ལ་བུ་མོ་སྨོན་ལམ་དཔལ་མོ་སྐྱེས་ཤིང་། དེའི་ཕྱི་ལོ་ས་སྟག་ལོ་སྟེ་གོ་བརྒྱད་
ལོ་ལ་བུ་ཡེ་ཤེས་རབ་འཕེལ་སྐྱེས་ནས་བྱུང་། ཁོང་མིང་སྲིང་གསུམ་པོའི་མིང་ནི་བླ་མས་གནང་བ་རེད།
མ་རྒན་དྲིན་ཆེན་དེ་གཤེགས་ནས་ལོ་གཅིག་སོང་བས་ན། ཉིན་ཞིག་ཆོས་གླིང་དགོན་པའི་ཆོས་གླིང་སྤྲུལ་སྐུ་སྐྱེ་རྒུ་ལ་ཕེབས་འདུག་པས་ཨ་ཕ་དང་སྲིང་མོ་ཚངས་དབྱངས་དཔལ་མོ་གཉིས་ཀྱིས་མཇལ་
172
མ་
(T)
རྒྱལ་དབང་ཀརྨ་པ་རང་བྱུང་རྡོ་རྗེའི་མ་དྲིན་ལན་བཤགས་མདོ་ལས་བཏུས་ཤིང་དྲངས།



ཁ་ཞུས། ཨ་ཕས་ཞོར་དུ་ངེད་ཚང་ལ་དུད་མིང་ཞིག་ཀྱང་གནང་བར་ཞུས་པས། བླ་རྒན་གྱིས་དུད་མིང་ལ་ཡར་འགྲོ་ཚང་ཞེས་ངེད་མིང་སྲིང་ཚོས་ཕྱོགས་ཀུན་ནས་ཡར་བརྩོན་འབད་པ་དགོས་པའི་མིང་
ཞིག་གནང་འདུག་པས། སྤུན་ཆུང་ཚེ་རིང་བསམ་འགྲུབ་ངེད་གཉིས་ཀྱིས་དུས་དེ་ནས་བཟུང་རྩོམ་ལུས་ག་འདྲ་ཞིག་བརྩམས་ཀྱང་དེབ་ཐོག་ཏུ་སྤེལ་དགོས་ཚེ་ཡར་འགྲོ་ཞེས་པའི་མིང་འདི་རུས་ཀྱི་ཚབ་
ཏུ་འབྲི་བར་བྱས། དེ་མ་ཚད་ཉིན་རེའི་འགྲོ་འདུག་ཉལ་འཆག་ཚང་མའི་ཐད་ནས་གཟབ་ནན་དང་། ཡར་བརྩོན་ཁོ་ན་ལ་འབད་པ་བྱས་པས་མིང་འདིས་ཕན་ཐོགས་ཆེན་པོ་བྱུང་།
དབྱར་གཞུང་ཞིག་ལ་ང་རང་ཡང་ཕ་རྒན་དྲིན་ཆེན་ཉིད་དང་མཉམ་དུ་གྲོགས་པོ་ཆོས་དད་ཅན་ཆོས་བཟང་མ་བུ་གཉིས་དང་འགྲོགས་ནས་གསེར་རྟ་དང་ཡ་ཆེན་སོགས་སུ་ཆོས་མཇལ་གནས་སྐོར་དུ་སོང་།
དེའི་ཚེ་ན་༧མཁན་ཆེན་འཇིགས་ཕུན་ཞིང་དུ་གཤེགས་ཟིན། འོན་ཏེ་ཉིན་ཞག་བཅུ་ཡས་མས་མཚམས་སུ་གྲོགས་ཆོས་བཟང་ངེད་ཚོས་མཆོད་མཇལ་དགོས་པའི་གནས་རྣམས་ཕལ་ཆེར་འཁོར་ནས་
དཀར་མཛེས་ཁོངས་ཀྱི་མ་ཎི་གད་མགོ་ལ་ཐོན་དུས། སྔར་གྱི་འཆར་གཞི་རུ་མེད་པའི་གནས་མཇལ་ཞིག་ལ་ངེད་ཚོས་སྡེ་དགེ་ཁྲོ་ལ་བརྒྱབ་ནས་སྡེ་དགེ་དཔར་ཁང་མཇལ་སྐོར་དུ་སོང་། དཔར་ཁང་མཇལ་
བའི་སྐབས་སུ་ཆོས་བཟང་གིས་ང་ལ། གྲོགས་པོ་ལགས། སྐྱེ་བ་ད་རེས་འུ་གཉིས་ནི་བླ་མ་གཅིག་གི་མཆེད་གྲོགས། གནས་ཆེན་གཅིག་གི་གནས་གྲོགས། དམ་ཚིག་སྲུང་དགོས་པའི་སྤུན་མཆེད་ལྟ་བུ་ལ་གྱུར་
སོང་བས་འདི་ནི་སྔ་མའི་ལས་ལ་
འཕྲོ་ཡིན། དེས་ན་ངའི་རེ་བ་ལ་ངེད་གཉིས་ཀྱིས་དཔར་ཁང་བྱིན་ཆེན་འདིའི་མདུན་ནས་ཆང་རག་ཐ་མག་སྣ་ཐ་དེ་མཉམ་སྤང་མཉམ་བཅད་བྱེད་པའི་རེ་བ་ཡོད་ཅེས་ཤིན་ཏུ་
ནན་ཏན་ཆེ་བའི་ཚུལ་གྱིས་གསུངས་པའི་སྐབས་སུ་ང་རང་ནི་ཅུང་ཟད་དཔའ་ཞུམ་མོ་མ་ཞིག་དང་། ཅུང་ཟད་སེམས་མ་བདེ་བ་ཞིག་འདུག རྒྱུ་མཚན་ནི་གོང་ནས་ཞུས་པ་བཞིན་དུ་ང་རང་སྔར་བླ་མ་
བཟང་པོ་ཞིག་གི་མདུན་ནས་དམ་ཚིག་ཉམ་ཆག་ཐེངས་མ་གཅིག་སོང་མྱོང་བས་རང་གིས་རང་ལ་གདེང་ཚོད་མེད་པའི་གནས་སུ་ལྷུང་། འོན་ཏེ་ཆོས་བཟང་གིས་མུ་མཐུད་དུ་ཚེ་འདིར་བུ་ལུས་བླངས་པ་གོ་
ཞིག་ཆོད་དགོས་པས། ཆོས་སྒོར་ཡང་དག་ཞུགས་ནས་ད་ནི་རབ་བྱུང་ནི་སྒྲུབ་ཐབས་མི་འདུག ད་དེ་བས་ཆང་རག་སྣ་ཐ་ཙམ་ཞིག་ད་རེས་མ་སྤོང་ན་རྩ་བ་ནས་འགྲིག་ཐབས་མེད་ཅེས་ཡང་ཡང་གསུངས་
173
དཔའ་ཞུམ་མོ་མ་ཞེས་པ་ནི་བློ་སྤོབས་ཅུང་ཟད་ཉམས་པའི་དོན།



པས། མཐར་ང་རང་གིས་ཀྱང་ཞིང་གཞན་དུ་གཤེགས་པའི་དྲིན་ཆེན་མ་ཡུམ་ཨོ་རྒྱན་གཡང་མཚོ་དང༌། ཨ་མྱེ་མགོན་པོ་རབ་བརྟན། ཨ་མ་པད་མ་དབང་མོ། ཨ་སྲུ་བཀྲ་ཤིས་དར་མཚོ་སོགས་ཀྱི་ཁ་གཟུགས་
ངོ་ཆོས་ཡིད་དུ་ཡང་ཡང་བསམ་ཞིང་། ལྷག་ཏུ་ལུས་གྲིབ་མ་བཞིན་དུ་འགྲོགས་པར་གསོལ་བ་སྨོན་ལམ་ཉིན་མཚན་དུས་དྲུག་ཆ་རུ་བྱེད་སའི་ཆོས་སྐྱོང་གུར་གྱི་མགོན་པོ་དང་། ཕུགས་ལྷ་དཔལ་ལྡན་ལྷ་མོ།
དྲིན་ཆེན་རྩ་བའི་བླ་མ་སོགས་ཀྱི་མཚན་ནས་ཡང་ཡང་བོས་ནས་ཐེངས་འདིར་བུ་རང་གི་དགེ་བའི་བསམ་སྦྱོར་གཉིས་ལ་སྡོངས་གྲོགས་སྐྱབས་རྟེན་ཞུས་ནས་གཉེན་ཉེ་རྩ་ལག་གཙོ་གྱུར་པའི་མར་གྱུར་
སེམས་ཅན་ཐམས་ཅད་ཀྱི་ཆོས་སྐལ་དགེ་རྩ་རུ་ཡོང་བའི་གསོལ་བ་སྨོན་ལམ་རྒྱ་ཆེན་བཏབ་ནས་ཆང་རག་ཐ་མག་སྣ་ཐ་གསུམ་དེ་ཡང་བསྐྱར་དུ་བཅད། ད་ནི་བསླུ་བ་མེད་པའི་མཆོག་གསུམ་གྱི་ཐུགས་རྗེ་
བྱིན་རླབས་ལས་ད་བར་དུ་ངས་དམ་བཅའ་འདི་མ་ཤོར་བས་རྩ་གསུམ་རྒྱལ་བ་སྲས་བཅས་ཚོགས་ནས་ཀྱང་མུ་མཐུད་དུ་བུ་ང་ལ་སྐད་ཅིག་གཡེལ་མེད་དུ་གཟིགས་པར་མཛོད་ཅིག །
མདོར་ན། དྲིན་ཆེན་སྐྱེད་མ་གཤེགས་ཤིང་ཁྱིམ་ཚང་གྲང་འཁྱག་གིས་བཟུང་བའི་སྡུག་བསྔལ་འོག་ནས་ངས་རྩོམ་བྲིས་བྲིས་ཚང་མ་དྲིན་ཆེན་ཨ་མ་དང་འབྲེལ་བའི་བརྗོད་བྱ་འབའ་ཞིག་ཏུ་མ་བསམ་
ས་ནས་འབྲེལ་བར་གྱུར། སྐབས་དེར་ཟླ་བ་རེ་གཉིས་མཚམས་ནས་ངའི་དཔེ་ཁང་གི་ཅོག་ཙེའི་སླེ་བོ་ནང་དུ་རྩོམ་གྱི་བྲིས་ཤོག་རྐྱང་རྐྱང་གིས་གང་ནས། གཅེན་པོ་འབྲོག་ཡུལ་ནས་མར་སྐྱེ་རྒུ་རུ་ཡོང་
བའི་སྐབས་སུ་ཁོང་གིས་ཤོག་ཉོབ་དེ་དག་ཡར་འབྲོག་ཡུལ་དུ་ཁུར་ཏེ་རྫི་བོར་འགྲོ་བའི་སྐབས་སུ་རི་མཐོ་ས་གཙང་གི་ཡུལ་དུ་རླུང་ལ་སྤུར། ངས་དུས་རྟག་ཏུ་ཡིག་རིགས་ག་འདྲ་ཞིག་ཡིན་ཀྱང་རྒྱ་གྲོང་
གི་ཐལ་འདབས་འགྲིམ་པ་མཐོང་བའི་སྐད་ཅིག་མར། རང་ལ་བློ་རིག་ཡོན་ཏན་ཅུང་ཙམ་ཡོད་པ་དེའང་ཐལ་འདབས་སུ་འཁོར་བའི་རྣམ་རྟོག་ཅིག་སྐྱེ་ཡོང་གིན་འདུག གང་ལྟར་ཀྱང་སྐབས་དེར་ངའི་
བསམ་པའི་འཇིག་རྟེན་དེ་ནམ་མཁའི་བླ་མ་དཀོན་མཆོག་དང་རི་མཐོ་ས་གཙང་གི་ཡུལ་ལྷ་གཞི་བདག་དེ་གཉིས་ལས་སུ་ཞིག་གིས་ཀྱང་ཤེས་ཐབས་མེད་པའི་གནས་སུ་གྱུར་ཡོད། སླར་སྨྲས་པ།
སེམས་
ཅན་ཕ་མར་མ་བརྟེན་གཅིག་ཀྱང་མེད། །བརྟེན་པའི་དུས་སུ་དྲིན་ཆེན་ཤ་སྟག་སྟེ། །འདི་ཕྱི་ལས་ཀྱིས་ཇི་ལྟར་བསྐལ་བྱེད་ཀྱང་། །མ་ཡུམ་ཞལ་རས་རྨི་ལམ་ཞིང་ནས་འཛུམ། །
74



ལེའུ་བཅུ་གཅིག་པ།
ཡ་རབས་ལས་ལ་བརྩོན་པ་མ་ལྷོད་ནས། །
ཡར་འགྲོའི་བསོད་ནམས་བསྐལ་པའི་བར་དུ་བསག །
བྱང་ཆུབ་སེམས་དཔའ་ཡང་ཆོས་བཞི་དང་ལྡན་ན་ཚུལ་ཁྲིམས་ཉམས་པ་དང༌། ཉོན་མོངས་པའི་ཁ་ན་མ་ཐོ་བ་ལས་འབྱུང་བར་
འགྱུར་རོ། །བཞི་གང་ཞེ་ན། ཆོས་རྣམས་འོང་བ་མེད་པའི་ཕྱིར་ཆོས་ལ་མི་སྐྱེ་བའི་བཟོད་པ་ཐོབ་པ་དང་། ཆོས་རྣམས་སོང་བ་
མེད་པའི་ཕྱིར་ཆོས་ལ་མི་འགོག་པའི་བཟོད་པ་ཐོབ་པ་དང་། ཆོས་རྣམས་རྒྱུ་དང་རྐྱེན་ལས་སྐྱེ་བར་ཤེས་པའི་ཕྱིར་ཆོས་ལ་རྟེན་
ཅིང་འབྲེལ་བར་འབྱུང་བའི་བཟོད་པ་ཐོབ་པ་དང༌། ཐ་དད་པའི་སེམས་རྒྱུད་མེད་པའི་ཕྱིར་མི་གནས་པའི་བཟོད་པ་ཐོབ་པ་
དང་བཞིའོ། ། ཞེས་ཐར་མདོ་ལས་དྲངས།



དྲིན་ཆེན་མ་ལོ་ཞིང་དུ་གཤེགས་ནས་ལོ་གཉིས་ཙམ་གྱི་རྗེས་སུ་ངེད་ཕ་བུ་ཚོ་ནི་སྔར་བཞིན་དུ་འཇིག་རྟེན་འཁོར་བའི་རྫོགས་དུས་མེད་པའི་བྱ་བ་ལ་སེམས་རྣམ་པར་གཡེང་ནས་དུས་རབས་ཉེར་
གཅིག་གི་སྣེ་ལ་འཇུས་བྱུང་། སྐབས་དེར་བྷིན་ལཱ་ཌིན་གཏེ་པོར་གྱུར་པའི་འཇིགས་སྐུལ་རིང་ལུགས་པས་མཁའ་འགྲུལ་གནམ་གྲུ་བཙན་ཁྲིད་ཀྱིས་བཀྲ་ཤིས་མཚེ་མའི་ཚུལ་དུ་ཡོད་པའི་ཨ་རིའི་ནེའུ་ཡོ་
གྲོང་ཁྱེར་རུ་ལྷང་ངེར་འགྱིང་པའི་འཛམ་གླིང་ཚོང་ཁྲོམ་ཐོག་ཁང་ཆེན་མོ་དེ་གཉིས་རྡུལ་དུ་གཏོར་ཞིང་ཉེས་མེད་སྐྱེ་བོ་སུམ་སྟོང་ལ་ཉེ་བ་ཞིག་གི་གཅེས་སྲོག་འཕྲོག་པ་དང་མི་དྲུག་སྟོང་ལྷག་ལ་རྨས་
སྐྱོན་བཟོས། ཞི་བདེར་དགའ་བའི་སྐྱེ་འགྲོ་ཡོངས་ལ་དངོས་ཤུགས་གང་རུང་ནས་སྡུག་བསྔལ་དཔག་མེད་སྟེར་བའི་རྐྱེན་གྱིས་ཨ་རི་རྒྱལ་ཁབ་ཀྱིས་འཇིགས་སྐུལ་རིང་ལུགས་པར་རྒོལ་ལན་ཚ་མོ་སྤྲོད་
ཅིང་། འཛམ་གླིང་ཧྲིལ་པོ་ཚ་ཚ་འུར་འུར་དུ་བཟོས་པའི་སྒང་ཡིན་སྟབས། ཆེ་ཕྱོགས་ནས་འཛམ་གླིང་གི་གླིང་ཆེན་དང་། རྒྱལ་ཁབ། མི་རིགས། ཆོས་ལུགས་ཁྱད་མེད་དུ་ཀུན་གྱིས་ལྷོ་འཛམ་བུ་གླིང་གི་
སྟོང་ལོ་ཆེན་མོར་ཐུག་པའི་སྐབས་སུ། གནམ་འོག་གི་སྐྱེ་བོ་ཀུན་གྱིས་སོ་སོའི་བདེ་སྡུག་ལ་བསམ་བློ་བཞི་གསུམ་བཅུ་གཉིས་གཏོང་། བློ་རྩེ་ཉི་ཤུ་རྩ་ལྔ་སྒྲིམ་བཞིན་འདུག་པ་མ་ཟད། ཆུང་ས་ནས་ཡུལ་ཀ་
དང་། ལུང་པ། སྡེ་པ། དུད་ཚང་། ཐ་ན་མི་སྒེར་ཡན་གྱིས་ཀྱང་སོ་སོའི་དཔལ་འབྱོར་དང་། རིག་གནས། ཚོང་ལས། གཙང་སྦྲ་འཕྲོད་བསྟེན། ཐ་ན་ཉིན་རེའི་འགྲོ་འདུག་ཉལ་འཆག་སོགས་ཀྱི་ཐད་ནས་
ལུས་པོ་ཚོད་ཀྱི་དཀྱིལ་ཀྲུང་དང༌། འབྱུང་པོ་ཚོད་ཀྱི་གཏོར་མ། ཁ་རྗེ་ཚོད་ཀྱི་ཁ་ཕོ་བཅངས་ནས་འདང་རེ་རྒྱག་གིན་འདུག
སྟོང་ལོ་གཉིས་པའི་མཚམས་ནས་ལས་དབང་དང་དམིགས་འདུན་གཅིག་པའི་ཕ་ཡུལ་གྱི་གྲོགས་པོ་ས་ར་ཚེ་བ་དང་། བསེ་མཁར་གཅེན་གཅུང་གཉིས། ཟུར་མང་ཉི་ཚེ་སོགས་དང་མཉམ་དུ་ཡུལ་ཤུལ་
རྫོང་མི་རིགས་ཆོས་དོན་ཅུའི་འབྲོག་ཆེན་ཀུན་ཡག་གི་དགོངས་པ་དང་བསྟུན་ཅིང་། སྐབས་དེའི་ཡུལ་ཤུལ་རྫོང་གི་རྫོང་གཙོ་དམ་པ་བློ་བཟང་རིན་ཆེན་གྱི་བླ་མེད་རྒྱབ་སྐྱོར་ལ་བརྟེན་ནས། གཅིག་
བྱས་ན་སྟོང་ལོ་གཉིས་པའི་སྐྱ་རེངས་ཤར་བའི་དུས་ཀྱི་ཁྱད་ཆོས་ཐོན་པ་དང་། གཉིས་བྱས་ན་ས་གནས་འདིའི་སྐད་ཡིག་རིག་གནས་སོགས་ལ་རྣམ་པ་གསར་པའི་སྐྱ་རེངས་ཤར་བའི་རྟེན་འབྲེལ་གྱིས་



སྐྱ་རེངས་ཞེས་པའི་རྩོམ་དེབ་ཅིག་བསྒྲིགས། དེ་རྗེས་ཡང་དུས་ཀྱི་འཕེལ་འགྱུར་དང་སྤྱི་ཚོགས་ཀྱི་དགོས་མཁོ་བཞིན་དུ་མཁྱེན་ལྡན་གྱི་གྲོགས་པོ་ཁོང་ཚོ་དང་མཉམ་དུ་ཡང་འཇམ་དབྱངས་ཤེས་རིག་
ཚོགས་པ་ཞེས་པའི་རིག་གནས་དོན་གཉེར་གྱི་ཚོགས་པ་གསར་འཛུགས་ཤིག་གི་ཐོག་ནས་འཕྲུལ་རྟ་དང༌། གློག་འདོན་འཕྲུལ་ཆ། འཁྱག་སྒམ། ལག་འཕྲིན། བརྙན་འཕྲིན་སོགས་ཁྱིམ་ཆས
པ་ཁྱིམ་ཆས་འཕྲུལ་ཆ་
བེད་སྤྱོད་དང་། ཉར་ཚགས། ཞིག་གསོ་བྱེད་ཐབས་སོགས་དང་། ཆུ་གནས་སྲོག་ཆགས་ཉ་འབུ་རིགས་སོགས་གསོན་བསྲེག་བཙོ་བརྔོ་བྱེད་ཐབས་མ་འདུས་པ། གཙོ་བོ་གྲོ་ཚལ་སོགས་ཟས་ཆུ་ཟ་མ་གཡོ་
སྦྱོར་བྱེད་སྟངས་སོགས་རྒྱ་ཡིག་དང་དབྱིན་ཡིག་ནས་བོད་ཡིག་ཏུ་སྒྱུར་བ་སོགས་ཁྱད་ཆོས་ཆེ་བའི་ཤེས་བྱའི་དེབ་ལ་ཉེར་མཁོ་ཟེར་བ་ཞིག་ཀྱང་སོ་སོའི་ལས་དོན་བཟང་སྒྲུབ་ཞོར་དུ་རྩོམ་སྒྲིག་བྱས། དང་
ཐོག་འཇམ་དབྱངས་ཤེས་རིག་ཚོགས་པ་རུ་ཚོགས་མི་སོ་གཉིས་ཡོད་ཀྱང་མཐར་དབུགས་ཀྱི་སྣེ་ལ་དབུགས་མཐུད་ནས་ལས་ཀ་སྒྲུབ་མི་ལ་མི་བཞི་ལྔ་ཙམ་ལས་མང་པོ་ཞིག་ནི་གར་སོང་མ་ཤེས། འདི་ཡང་
ཁོང་ཚོ་ལ་ཐུགས་ཁག་མི་འདུག འགའ་ཞིག་ལ་གཞུང་ཕྱོགས་ནས་དཔོན་ཐོབ་ཆེ་ཆུང་ཅི་རིགས་ཤིག་ཐོབ་པས། ལྷག་བསམ་ཆེ་བའི་ལས་ཀ་འདི་རིགས་མུ་མཐུད་དུ་སྒྲུབ་རྩིས་ཡོད་ཀྱང་ཕྱི་ནང་གཉིས་
ཀའི་ཆ་ནས་མཐུན་རྐྱེན་ཡག་པོ་མ་འཛོམས་པས་རྗེས་སུ་ཡི་རངས་ཙམ་གྱི་གནས་སུ་ལུས།
དེང་སང་བདག་གིས་ཚེ་སྔོན་བསོད་ནམས་བསགས་ནས་རྙེད་པའི་གྲོགས་པོ་དམ་པ་ས་ར་ཚེ་རིང་དོན་འགྲུབ་དང་། པད་ལུང་ནང་གི་ལྷ་ཕྲུག་ལ་གྲགས་པའི་བསོད་ནམས་རིན་ཆེན། ལྡོང་གཡོ་ཚེ་རིང་
བསམ་འགྲུབ། ཡུལ་ཤུལ་ཁུལ་དགེ་འོས་སློབ་གྲྭའི་དགེ་རྒན་དམ་པ་གཡུལ་རྒྱལ་ཚེ་རིང་དང་བསྟན་འཛིན་ཉི་མ་སོགས་ལུང་པ་འདིའི་རིག་གནས་འཛིན་སྐྱོང་སྤེལ་གསུམ་ལ་ཐུགས་ངལ་གནང་བའི་
མཁྱེན་ལྡན་པ་ཚོ་གཅིག་ལོ་རེ་གཉིས་ནང་ནས་སྔ་ཕྱི་བྱས་ནས་མི་མངོན་ཞིང་དུ་གཤེགས་སོང་། འོན་ཏེ་ཤུལ་དུ་ལུས་པའི་གྲོགས་པོ་ངེད་ཚོས་མུ་མཐུད་དུ་ལུགས་གཉིས་དང་མཐུན་པའི་སྒོ་ནས་ཡུལ་
ལུང་གི་རིག་གནས་ཡར་རྒྱས་དང་། སྤྱི་ཚོགས་ཡ་རབས་སུ་ཡོང་བ་ལ་འབད་འབུངས་བྱེད་ཁུལ་དུ་མཆིས།
ངེད་ཕུ་ནུ་ཚོ་ལ་མི་བསླུ་མཆོག་ཏུ་གྱུར་པའི་གྲོགས་པོ་འགའ་ཡོད། དེ་དག་ལས་འགའ་ཞིག་ནི་འདི་ཕྱི་གཉིས་ཀྱིས་བཀར་ནའང་ཤི་ཕྱི་མ་བར་དོ་ཡུལ་ནས་ཐུག་པའི་རེ་བ་བྱེད་ཀྱིན་ཡོད། ས་ར་ཚེ་རིང་
7Q



དོན་འགྲུབ་དང་པད་ལུང་ནང་གི་ལྷ་ཕྲུག་བསོད་ནམས་རིན་ཆེན་གཉིས་ནི་ངའི་མི་ཚེ་གང་པོར་བརྗེད་པ་མེད་པའི་མཆེད་གྲོགས་བཟང་པོ་ཡིན།
དུས་རབས་ཉེར་གཅིག་པའི་སྐྱ་རེངས་ཤར་བའི་སྐབས་དེར་གྲོགས་ས་ར་དང་མཉམ་དུ་ང་རང་སྟོད་ཉི་མ་ལྷ་སར་ཇོ་བོ་རིན་པོ་ཆེ་མཇལ་སྐོར་དུ་སོང་། གྲོགས་ངེད་གཉིས་དཔལ་གྱི་ཆོས་འཁོར་ལྷ་ས་
རུ་རྡོག་ཐོན་ཏེ་ཇོ་བོ་རིན་པོ་ཆེ་མཇལ་དུ་འགྲོ་བའི་སྔ་ནུབ་དེ་རུ་ཕ་ཡུལ་མདོ་སྟོད་ནས་དབུས་ལྷ་སའི་བར་གྱི་བཤུལ་ལམ་ཁྲོད་ནས་ལུས་ལ་འཐིམ་པའི་ཐལ་རྡུལ་དང་རྔུལ་ནག་དག་ཆུ་རུ་གཙང་མར་
བཀྲུས་པ་ཡིན། ཕྱི་ཉིན་མ་ལ་སྟོད་སྨད་བར་གསུམ་ནས་འདུས་པའི་དད་ལྡན་ཕོ་མོ་བརྒྱ་སྟོང་གི་མཉམ་དུ་སྒོ་གསུམ་གུས་པ་ཆེན་པོས་ལག་གཉིས་ཐལ་མོ་སྦྱར་ཏེ། མཆོད་ཀོང་ཁྲི་འབུམ་གྱི་དབུས་ནས་
ཞལ་འཛུམ་ཤིག་གེར་རིགས་དྲུག་སེམས་ཅན་ཀུན་ལ་གཟིགས་པའི་ཇོ་བོ་རིན་པོ་ཆེ་ལ་མཇལ་ཁ་ཞུ་དུས། ཐོག་དང་པོ་རྩེ་པོ་ཏ་ལ་མཇལ་བ་ནང་བཞིན་མིག་སྒོ་མཆི་ཞགས་འཁོར་ནས་དལ་གཅིག་ལ་
བེམ་ཤེས་གཉིས་པོ་ཁ་ཁར་བྲལ་བ་ལྟ་བུར་གྱུར། དེ་རྗེས་ངས་གྲོགས་པོའི་ཞལ་ནས། ངས་ཚེ་གཅིག་ལ་སློབ་པས་ད་ནི་ཅུང་ཟད་ཤེས་པའི་བོད་ཡིག་འདིས་ཁ་བ་ཅན་ལ་སྲི་ཞུ་རྒྱ་མ་ཆུང་བ་ཞིག་ཡོང་བར་
ཤོག་ཅེས་སྨོན་ལམ་བཏབ་པ་ཐོས་པས། ངས་ཀྱང་འགྲོ་བ་རིགས་དྲུག་གི་དོན་དུ་མི་ལུས་འདི་དོན་དང་ལྡན་པ་གྱུར་ཅིག །ཅེས་སྨོན་ལམ་བཏབ་པ་ཡིན། དོན་དུ་ངའི་སྨོན་ལམ་འདི་རིགས་ནི་བསྟན་ལ་
མོས་ཤིང་བློ་དང་ལྡན། །བསྡུ་དངོས་བཞི་དང་ཕར་ཕྱིན་དྲུག །དཔག་མེད་ཐབས་མཁས་ཤེས་རབ་ལྡན། །ཏིང་འཛིན་ཉིད་ལ་དབང་ཕྱུག་པའི་རྒྱལ་སྲས་བྱང་ཆུབ་སེམས་དཔའ་དག་གི་བླ་ན་མེད་པའི་ཐེག་
པ་ཆེན་པོའི་སྨོན་ལམ་རང་ཡིན་པར་འདུག ཕྱིས་སུ་རང་གིས་རང་ལ་མནོ་བསམ་ཞིབ་མོ་ཞིག་གཏོང་བའི་ཚེ་ན། རྟག་ཏུ་ཆོས་ཚོགས་ཆེ་ཆུང་། ལྷ་ཁང་ཡག་བཙོག་གང་འདྲ་ཞིག་ཡིན་ཀྱང་ཆོས་ཀྱི་དྲི་
བཟང་ཁྱབ་པའི་ཁོར་ཡུག་དེ་ནས་ཡུལ་མི་ཚོས་སྨོན་ལམ་འདི་འདྲ་མོ་རྐྱང་རྐྱང་འདེབས་པར་ཐོས་པས། ང་ལའང་ཡུལ་མི་ཁོར་ཡུག་དེས་གོམས་གཤིས་འཇགས་པ་ཡིན་ནའང་ཐང་། དོན་ངོ་མར་གྲོགས་
ས་རས་བཏབ་པའི་སྨོན་ལམ་ནི་སྙིང་ཁོང་རུས་པའི་གཏིང་ནས་ཕྱུངས་པའི་ཞེ་སྨོན་དྲག་པོ་ཞིག་ཡིན་པར་འདུག
གྲོགས་ས་ར་ངེད་གཉིས་ཀྱིས་ཉི་མ་ལྷ་ས་ནས་དུས་རབས་ཉི་ཤུ་པའི་ནང་ནས་བྱོན་པའི་མཁས་དབང་དམ་པ་དགེ་འདུན་ཆོས་འཕེལ་གྱི་སློབ་མ། ཧོར་ཁང་བསོད་ནམས་དཔལ་འབར་གྱི་སྲས་པོ་ཧོར་
179



18)
ཁང་བྱམས་པ་བསྟན་དར་གྱི་སྐུ་མདུན་དུ་བཅར་ནས་མཁས་དབང་དགེ་ཆོས་ཀྱི་ལོ་རྒྱུས་དང་འབྲེལ་ཡོད་ཀྱི་གཏམ་རེ་ཨེ་རྙེད་བལྟས། ཉིན་ཞིག་གི་ཕྱི་དྲོ་ལ་ཨ་ཁུ་བྱམས་པ་བསྟན་དར་གྱིས་གྲོགས་ས་ར་
ངེད་གཉིས་མགྲོན་དུ་འབོད་ཞོར་དུ། སྔར་མཁས་དབང་དགེ་ཆོས་བཙོན་དུ་བཞུགས་མྱོང་བའི་བར་སྐོར་ལམ་འགྲམ་དང་། ཞོལ་དཔར་ཁང་ཉེ་འགྲམ་གྱི་མུན་ཁང་དེ་དག་ལ་ལྟ་སྐོར་དུ་ཁྲིད་བྱུང་། ཨ་ཁུ་
བྱམས་བསྟན་ལ་བཅར་གཏུག་བྱས་པའི་ཉིན་ཞག་དེ་དག་གི་རིང་ལ་ཁོང་ནི་དངོས་གནས་རྒན་པོ་གཤིས་རྒྱུད་དྲང་བ། རིག་གནས་ལྡན་པ། ཡུལ་ལ་དུངས་པ་ཞིག་ཡིན་པར་མཐོང་བས། ཕྱིས་སུ་ཡང་
གྲོགས་ས་ར་ངེད་གཉིས་ནས་ཁོང་ལ་འཕྲིན་ཡིག་གི་ལམ་ནས་འབྲེལ་བ་ཐེངས་མང་ཞུས་པ་ཡིན།
པད་ལུང་གི་ལྷ་ཕྲུག་གྲོགས་དམ་པ་བསོད་ནམས་རིན་ཆེན་ནི་ཕལ་པའི་མི་ཡི་བློ་ངོར་ཤོང་པར་དཀའ་བའི་ཡ་རབས་དགེ་བ་འབའ་ཞིག་ལ་སྤྱོད་པའི་སྐྱེས་བུ་ཞིག་རེད། གྲོགས་འདི་ཁུལ་མི་རིགས་དགེ་
འོས་སློབ་གྲྭ་ནས་མཐར་ཕྱིན་ཏེ་ཕ་ཡུལ་པད་ལུང་གི་སློབ་ཆུང་དུ་སློབ་ཁྲིད་བྱས་ནས་སྐུ་བཞུགས་པའི་ཚེ་ན། ཁོང་ཉིད་སྐུ་འཁྲུངས་པའི་གྲོང་སྡེ་ཆུང་ཆུང་དེ་ལ་ཤེས་རིག་གི་མེ་ཏོག་དལ་གྱིས་འབུས་ཤིང་
བདེ་སྐྱིད་ཀྱི་སྣང་བ་རིམ་བཞིན་ཤར་བར་བྱས། དེ་ཡང་ཁོང་གིས་དུད་རོགས་ཆེ་ཆུང་ཚང་མ་ལ་ཡ་རབས་བསམ་པ་བཟང་པོ་འབའ་ཞིག་གིས་རོགས་རམ་བགྱིས་པས་གྲོང་མི་རྒན་གཞོན་ཚང་མས་ཁོང་
གི་གསུངས་པའི་ཚིག་ལ་རྩི་ཟ་ཟ་དང་སྨན་འཐུང་འཐུང་བྱེད་ཀྱིན་ཡོད། དཔེར་ན། གལ་སྲིད་དུད་ཅིག་གི་ཁྱོ་ཤུག་འཛིང་མོ་ཐུག་ན་བར་འདུམ་དུ་ཁོང་ཕེབས་ཀྱིན་ཡོད་ལ། དུད་གཅིག་གི་བུ་དང་བུ་
མོས་ལོ་ལོན་རྒ་རྒས་ལ་སྲི་ཞུ་སྙོར་སྐྱོང་མ་ཡོང་ན་ཁོང་གིས་གཞོན་སྐྱེས་དེ་དག་ལ་ཁ་ཏ་སློབ་གསོ་གནང་བ་དང་། ཡང་དུད་ཁག་གཉིས་ཀྱི་ཝ་ཁ་ཆུ་ལམ་དང་། རྩྭ་ས་རྩོད་གླེང་སོགས་བྱུང་ན་ཁོང་གིས་
དུད་གཉིས་བར་དུ་འདུམ་སྒྲིག་མཛད། ད་རུང་ལོ་སར་དུས་ཆེན་སོགས་ཀྱི་སྐབས་སུའང་ཁོང་གིས་གཞོན་སྐྱེས་ལོ་ཆུང་རྣམས་བསྡུ་རུབ་བྱས་ནས་གཏམ་དང་རྩེད་མོ། གླུ་དང་གཞས་བྲོ་སོགས་རིག་རྩལ་
གྱི་དགའ་སྟོན་སོགས་སྤེལ་གྱིན་ཡོད།
ཆོས་རྗེ་ས་པཎ་གྱིས་བཟང་པོའི་ཆོ་རིགས་སྤྱོད་པས་བསྲུང་། །སྤྱོད་པ་ཉམས་ན་རིགས་དོན་མེད། །ཅེས་གསུངས་པ་ནི་བདག་གི་གྲོགས་པོ་དམ་པ་འདི་གཉིས་ཀྱི་ལུས་ལ་བཀོལ་ན་དངོས་གནས་ཤིན་ཏུ་



འཚམས། དཀོན་མཆོག་གསུམ་པོ་མཁྱེན། ད་ལྟ་དགུན་གཞུང་གི་ཁང་སྟོང་འདི་འདྲ་ཞིག་གི་ནང་ནས་ལག་གཉིས་འཁྱག་གྲང་གིས་འཁེང་ནས་རྩིས་འཕྲུལ་གྱི་མཐེབ་གཞོང་ལ་འཐམ་པའི་སྐབས་སུ།
གྲོགས་མཆོག་དམ་པ་འདི་གཉིས་ནི་དག་ཞིང་དུ་གཤེགས་ནས་བགྲང་བྱ་བཅུ་གྲངས་ཙམ་ལ་ཟིན་འདུག གྲོགས་འདི་དག་དགུང་ལོ་ཆུང་ངུའི་དུས་ནས་གཤེགས་པ་ནི་ངའི་མི་ཚེ་གཅིག་གི་གྱོང་ཁ་དང་།
འཁོས་ཆུང་དབུལ་ཕོངས་སུ་ལུས་པའི་ལུང་ཆུང་འདིའི་གྱོང་ཁའང་ཡིན། འཇིག་རྟེན་མི་ཡུལ་ནས་ངས་ལོ་མང་ལ་རྩམ་པ་ཟོས་པ་ཙམ་ལས་ཁོང་རྣམ་གཉིས་དང་བསྡུར་ནས་ཞུ་རིན་ཡོད་པའི་ལས་ཀ་
མང་པོ་མ་འགྲུབ། སྐྱབས་གནས་དཀོན་མཆོག་གསུམ་པོ་མཁྱེན། མི་ལུས་དོན་དང་ལྡན་པ་འགྲུབ་པར་ཤོག་ཅེས་པའི་སྨོན་ལམ་འདི་ནི་མ་འགྱངས་མྱུར་དུ་བདག་གཞན་སེམས་ཅན་ཀུན་གྱི་རྒྱུད་དུ་སྨིན་
པར་མཛོད།
18
ཡཱ། ད་ང་སྒེར་གྱི་གྲོགས་པོ་སྐོར་གྱི་ཁ་བརྡ་རེ་ཞིག་ལབ་མཚམས་བྱས་ན་བསམས། སྐབས་དེ་དག་གི་རིང་དུ་ཡར་འགྲོ་ཚང་གི་གནས་ཚུལ་ལའང་འགྱུར་ལྡོག་ཆེ་ཙམ་སོང་། གོ་བདུན་ལོ་ལ་སྲིང་མོ་
ཚངས་དབྱངས་དཔལ་མོ་ནི་མི་ཕུགས་ཆབ་མདོ་ནས་ཡིན་པའི་སྐྱེས་པ། བྱམས་པ་མཁས་གྲུབ་ཟེར་བ་ཞིག་དང་ཐུག་ནས་ཆབ་མདོ་རུ་གཞིས་བཟུང་ཀྱང་། ལོ་གཉིས་མ་ལོན་ཙམ་དུ་རྒྱུས་མེད་མི་ཡི་ལུང་
པ་དེ་ནས་སྤྲོ་པོ་མ་བྱུང་ནས་ཚུར་རང་ཁྱིམ་དུ་ལོག་བྱུང་། འོན་ཏེ་སྲིང་མོ་འདི་ལ་ས་ཡོས་ལོ་སྟེ་གོ་དགུ་ལོ་ལ་བུ་མོ་ཞིག་སྐྱེས་ཤིང་། མིང་ལ་ཚེ་ལྷ་སྒྲོལ་མ་ཞེས་བླ་མས་གནང་། ངའི་སྤུན་ཆུང་ཚེ་རིང་
བསམ་འགྲུབ་ནི་ཡུལ་ཤུལ་ཁུལ་མི་རིགས་དགེ་འོས་སློབ་གྲྭ་རུ་གོ་དྲུག་ལོ་ལ་ཡིག་ཚད་ཡག་པོ་ལོན་ནས་མ་འོངས་པའི་མི་རིགས་སློབ་གསོ་བྱ་བ་ལ་འབད་པའི་དགེ་རྒན་ཞིག་གི་རིག་གནས་ཡོན་ཏན་
ལ་དམིགས་ནས་མི་ལོ་བཞི་ཡི་རིང་ལ་སློབ་གཉེར་ཡག་པོ་གནང་བས་ཉིས་སྟོང་ལོ་ལ་དངོས་སུ་སློབ་མཐར་ཕྱིན་ཀྱང་སྲིད་གཞུང་གིས་གནས་སྐབས་ཤིག་ལ་ལས་བགོས་མ་བྱུང་བས། ངས་གཞན་ཕན་
ལས་ལ་ལྷག་བསམ་ཆེ་བའི་གྲོགས་པོ་གུ་དྲག་བརྒྱུད་ནས་གཞུང་འབྲེལ་མ་ཡིན་པའི་དམངས་ཁྲོད་ཀྱི་དགེ་རྩ་ཚོགས་པ་སྦྱིན་པ་རོགས་སྐྱོར་ཚོགས་པ་ཞེས་པའི་མིང་དོན་མཚུངས་པའི་ཚོགས་པ་དེ་རུ་
མཚམས་སྦྱོར་ཞུས། དེ་ནས་བཟུང་སྤུན་ཆུང་གིས་ཚོགས་པ་དེ་རུ་དང་བླངས་པ་དང་གླ་པའི་ངོ་བོ་གཉིས་ལྡན་གྱིས་ལས་དོན་སྒྲུབ།



182
སྦྱིན་པ་རོགས་སྐྱོར་ཚོགས་པའི་ལས་དོན་ལས་གཙོ་ཆེ་ཤོས་དེ་ནི་མི་རྣམས་ཀྱི་རྒྱུན་ཤེས་གཙང་སྦྲ་དང་། མཆིན་ནད། གློ་གཅོང་། མོ་ནད་དང་། ཨེ་ཙི་སོགས་ནད་ངོ་སྤྲོད་ཞོར་ནད་འགོག་བྱེད་ཐབས་
དང༌། སྤྱི་ཚོགས་ཡ་རབས་དང་ཁྱིམ་ཚང་འཆམ་མཐུན་ཡོང་བར་སྐྱེས་པའི་འོས་འགན་དང་བུད་མེད་ཀྱི་ཐོབ་ཐང་སོགས་དང་། སློབ་ཁྲིད་བཅོས་སྒྱུར་དང་མི་རིགས་སློབ་གསོ་སོགས་ནང་དོན་གཙོ་བོར་
ཡིན་པའི་བདེ་ཐང་སློབ་གསོའི་ལས་གཞི་ཡིན་ཞིང་། གཞན་ད་དུང་ཆུ་ཆེན་གཙང་པོ་དག་ལ་ཟམ་རྒྱག་པ། ཐན་པ་ཆེ་ཞིང་ལམ་ཐག་རིང་བའི་གྲོང་སྡེ་ལ་མི་ཕྱུགས་གཉིས་ཀྱི་འཐུང་ཆུ་འདྲེན་པ། སློབ་
གསོ་རྗེས་ལུས་ཐེབས་ཤིང་འགྲིམ་འགྲུལ་སྟབས་མི་བདེ་བའི་ས་ཁུག་ལུང་ཀྱོག་གི་གྲོང་གསེབ་སློབ་གྲྭ་ཁག་ལ་སློབ་གྲྭའི་མཁོ་ཆས་སྒྲིག་པ་དང་། ཉལ་ཁང་ཇ་ཁང་སོགས་ཀྱི་ཁང་པ་སོགས་ཀྱི་སྒྲིག་གཞི་
འཛུགས་བསྐྲུན་བྱེད་པ་སོགས་གང་ལ་གང་འཚམས་ཀྱིས་ས་གནས་སྲིད་གཞུང་དང་མཐུན་སྒྲིལ་ཡག་པོའི་སྒོ་ནས་བྱ་བ་ཆེ་ཕྲ་ཆུང་གསུམ་ལ་རོགས་སྐྱོར་གནང་བའི་དགེ་རྩ་ཚོགས་པ་ཞིག་རེད།
དེ་ཡང་སྤུན་ཆུང་ཚེ་རིང་བསམ་འགྲུབ་ནི་དང་ཐོག་རྩིས་འཕྲུལ་ལས་ཝུན་བྷོ་སུའམ་སྒེའུ་ཁུང་སྐོར་གྱི་རྟག་པར་སྤྱོད་སྒོ་ཆེ་བའི་ཤེས་བྱའང་ཧ་ལམ་མི་ཤེས་ཀྱང་། ལོ་ཕྱེད་ཙམ་ལ་སྦྱིན་པ་རོགས་སྐྱོར་
ཚོགས་པའི་ལས་དོན་སྒྲུབ་ནས་བཟུང་རྩིས་འཕྲུལ་གྱི་ཤེས་བྱ་ཡག་ཐག་ཆོད་ཅིག་ཤེས་བྱུང་། དེས་ན་རང་གཞན་གཉིས་ཕན་གྱི་དགེ་རྩ་ཚོགས་པ་དེར་ཁོང་གིས་མི་ལོ་དྲུག་བདུན་གྱི་རིང་དུ་ལས་དོན་
བསྒྲུབས་པས་ཨ་ཕ་ངེད་ཚོ་ཚང་མ་སེམས་པ་སྤྲོ་པོ་འདུག
སྔ་མ་ཡིན་ན་ངའི་སྤུན་ཆུང་འདིས་ཁྱིམ་ཚང་གི་བདེ་སྡུག་དང་། སྤྱི་ཚོགས་ཀྱི་འགན་འཁྲི་སོགས་ཀྱི་ཐད་ནས་ཉམས་མྱོང་ཆེར་མེད་ལ། འབྱོར་འཁོས་ཞན་པའི་ཕ་ཡུལ་འདི་རུ་ད་དུང་ཟས་གོས་ཀྱིས་
ཕོངས་པའི་ཕུ་ནུ་སྤུན་ཟླ་མང་པོ་ཞིག་ཡོད་པ་རྟོགས་ཀྱིན་མེད། འོན་ཀྱང་སྦྱིན་པ་རོགས་སྐྱོར་ཚོགས་པ་རུ་ལས་ཀ་སྒྲུབ་ཕྱིན། གཞན་དོན་དུ་འཚོ་བ་ནི་གནམ་འོག་ནས་ཆེས་གཟི་བརྗིད་ཆེ་ཞིང་དོན་
སྙིང་ལྡན་པ་ཞིག་ཡིན་པ་མ་ཚད། སྐབས་རེ་གཞན་དོན་དུ་གཞོལ་བ་ཙམ་གྱིས་ཀྱང་རང་ཉིད་དུད་འགྲོ་ལས་ཁྱད་པར་འབྱེད་པའི་རྟགས་ཤིག་ཀྱང་ཡིན་པ་ངོས་འཛིན་གྱིས་རང་ནུས་ཅི་ལྕོགས་ཀྱིས་ལས་
ཀ་རུ་དེ་ལ་འབད་འབུངས་བྱས། ཐེངས་ཤིག་གཞུང་ཕྱོགས་ནས་ཡུལ་ཤུལ་རྫོང་གི་དམངས་སྲིད་ཁང་དུ་སྐབས་ཐོག་གི་ལས་དོན་སྒྲུབ་དགོས་པའི་བཀའ་ཡིག་འབྱོར་ནས་ལས་ཁུངས་དེར་ལས་དོན་སྒྲུབ་



པའི་དུས་མཚུངས་སུ་ནངས་དགོང་གཉིས་ལ་ཁོམ་པ་རེ་ཡོད་དུས་སྦྱིན་པ་རོགས་སྐྱོར་ཚོགས་པ་དང་། ཡུལ་ཤུལ་ཁུལ་རྒྱ་གྲམ་དམར་པོ་ཚོགས་པ་སོགས་སུ་མུ་མཐུད་དུ་ལས་དོན་སྒྲུབ་བཞིན་ཡོད་སྟབས།
ཚོགས་གཙོ་བཀྲ་ཤིས་ཚེ་རིང་དང་། ཡུལ་ཤུལ་ཁུལ་རྒྱ་གྲམ་དམར་པོ་ཚོགས་པའི་དབུ་ཁྲིད་གུ་དྲག་སོགས་དབུ་བཞུགས་པའི་ལས་གྲོགས་གསར་རྙིང་ཀུན་གྱིས་བསྟོད་པའི་མཐེ་མོ་མི་སྒྲེང་པ་གཅིག་ཀྱང་
མེད་པའི་ཚད་དུ་སླེབས། སྤུན་ཆུང་རང་ངོས་ཀྱི་ཤེས་ཡོན་དང་ལག་རྩལ། འཁོས་ཀ་དང་འཇོན་ཐང་སོགས་ཀྱང་ཉིན་བཞིན་ཇེ་དགའ་རུ་སོང་ནས་ཚོགས་པའི་ལས་གཞི་འགའ་རེ་ནི་སྤུན་ཆུང་ཁོང་ཉིད་
ཐུགས་ཁོམ་མ་བྱུང་ན་སྒྲུབ་ཐབས་མེད་པར་ལུས་ནས་ཡོད།
སྤྱིར་ཚོགས་པའི་ལས་གཞི་ཡོད་ཚད་ལས་ཁོ་རང་ཐུགས་མཉེས་ཤོས་དེ་ནི་མ་བུ་བདེ་སྲུང་གི་བུ་མོ་སྨན་པ་གསོ་སྐྱོང་བྱེད་རྒྱུ་དང་གྲོང་གསེབ་ཀྱི་མི་དག་ལ་གཙང་སྦྲ་འཕྲོད་བསྟེན་སྐོར་གྱི་རྒྱུན་ཤེས་
དྲིལ་བསྒྲགས་བྱེད་རྒྱུ་དེ་རེད། ཐེངས་མ་ཞིག་ལ་སྤུན་ཆུང་ཁོང་ཉིད་ཚོགས་པའི་ཁ་ལོ་པ་བཀྲ་དགའ་དང་འགྲོགས་ནས་ཆུ་དམར་ལེབ་དང་འབྲི་སྟོད་གཉིས་ཀྱི་ཡུལ་ཚོ་ཁག་ནས་མ་བུ་བདེ་སྲུང་གི་བུ་
མོ་སྨན་པ་བསྡུ་རུབ་བྱེད་པར་ཕེབས་དུས། དུས་ཚིགས་སྤྱི་ཟླ་བཞི་པ་ལྔ་པ་ཡིན་ཀྱང་འབྲོག་ཡུལ་དེ་དག་ནས་ད་དུང་ཁ་བ་ལྷབ་ལྷུབ་ཏུ་བྱོ་བཞིན་ཡོད། ཉིན་ཞིག་འབྲི་སྟོད་རྫོང་གི་བྲག་དཀར་དང་ཟོ་སྐྱ་
གཉིས་ཀྱི་ཕྱོགས་སུ་འགྲོ་བའི་ལམ་བར་དུ་ངེའུ་ཕུ་རླངས་འཁོར་དེའི་ནང་འཁྲོལ་འཕྲུལ་ཆ་ལ་སྐྱོན་ཤོར་ནས་ཉིན་མཚན་ཆ་གཅིག་ཙམ་ལ་ལམ་བར་དུ་ལྷག་ཅིང་། མཐར་ས་ཆ་དེའི་འབྲོག་མི་དག་གི་
རྟ་གཡར་ནས་ཚུར་འབྲི་སྟོད་རྫོང་ཐོག་ཏུ་སླེབས་ཐུབ་ཙམ་བྱུང་། ཡང་དབྱར་གཞུང་ཞིག་ལ་ཁྲི་འདུ་རྫོང་ཁོངས་ཀྱི་སྤྲེ་གུ་དང་སྦལ་གུར་ཞེས་པ། ཡར་བལྟས་ན་གནམ་སྔོན་པོ་ལས་མཐོང་རྒྱུ་མེད་པ་ཞིག་
དང༌། མར་བལྟས་ན་འབྲི་ཆུ་སྔོན་མོ་ལས་རིག་རྒྱུ་མེད་པའི་འགག་རོང་ཆེན་མོ་ཞིག་བརྒྱུད་ནས་འགྲོ་དགོས་པའི་ཡུལ་ཀ་དེ་གཉིས་སུ་བཟའ་འབྲུ་དང་གོན་པ་རླངས་འཁོར་དུ་བཀལ་ནས་སོང་བའི་ཚེ་
ན། ཆར་ཞོད་ཆེ་བས་རི་ངོས་ཀྱི་ས་ཤུན་དག་སྙི་རུ་སོང་བས་ཡར་ཀའི་རི་ངོས་ནས་རྦབ་འདྲིལ་ཏེ། ཅུང་ཙམ་མིན་ན་རླངས་འཁོར་གྱི་མགོ་སྒམ་གཏོར་བ་བྱེད་པའི་གནས་ཚུལ་བྱུང་ཡང་། ཚུར་ཁྱིམ་ལ་
སླེབས་རྗེས་ཨ་ཕ་ངེད་ཚོ་ལ་སྤུན་ཆུང་ཁོང་གིས་ནམ་རྒྱུན་ཕྱི་རུ་མི་མངོན་པའི་སྟོབས་དང་ཤུགས་གཅིག་གིས་གསུངས་རྒྱུར། དོན་དག་འདི་ཚོ་ནི་ངའི་མི་ཚེའི་རྒྱུད་རིམ་ཁྲོད་དུ་དྲན་འོས་པའི་འཚོ་བའི་
183



ཉམས་མྱོང་བཟང་པོ་ཞིག་ཡིན་པ་ལས་སྡུག་ཡུས་དང་དམོད་མོ་བྱེད་དགོས་པའི་དོན་དག་ཅིག་མ་ཡིན་ཅེས་གསུངས། འདི་ལྟ་བུའི་སེམས་བསྐྱེད་ཅིག་གིས་ཁམས་སྐྱེ་མདོ་ཕྱོགས་ཀྱི་ཡུལ་ཤུལ་དང་། ཁྲི་
འདུ། ནང་ཆེན་དེ་ཞིང་འབྲོག་གཉིས་ལྡན་གྱི་རྫོང་གསུམ་དང་། ཆུ་དམར། འབྲི་སྟོད། རྫ་སྟོད་དེ་འབྲོག་ལས་འབའ་ཞིག་གི་རྫོང་གསུམ་སྟེ་ཡུལ་ཤུལ་ཁུལ་འོག་གི་རྫོང་ཁག་རྣམས་ཀྱི་ཡུལ་ཚོ་ཡོད་ཚད་
ཀྱི་ས་གཞི་འཛིན་མའི་དཀྱིལ་འཁོར་དུ་སྤུན་ཆུང་ཁོང་གི་ཞབས་སེན་གྱི་རི་མོ་མ་ཕབ་པ་གཅིག་ཀྱང་མེད་ཚོད་རེད།
རྟག་པར་སྤུན་ཆུང་གིས་ང་ལ་འཇིག་རྟེན་འདི་ནས་ང་ཚོས་སློབ་སྦྱོང་བྱེད་འོས་པ་ཞིག་ནི་རང་དང་ལས་རིགས་མཐུན་པའི་གྲལ་དུ། ཤེས་ཡོན་འཇོན་ཐང་གཉིས་ཀྱིས་ཕྱུག་པའི་སྐྱེ་བོ་སུ་ཞིག་གིས་ཡུལ་
ལུང་དང་སྤྱི་ཚོགས་ལ་ལྷག་བསམ་རྣམ་དག་གིས་སྲི་ཞུ་ཡོང་བར་འདུག་ན་དེ་རིགས་ལ་ཁ་མིག་ཡར་བལྟ་ཡིས་སློབ་སྦྱོང་བྱེད་དགོས་པ་ལས་ཕྲག་དོག་གི་ངན་སྨྲས་དང་མནར་སེམས་བཅངས་མི་རུང་
ཞེས་གསུངས་
སྤུན་ཆུང་འདིས་ཚོགས་པའི་ལས་ཀ་སྒྲུབ་པའི་ལོ་འདི་དག་གི་རིང་ལ་སྐབས་རེ་ཁོང་གིས་རང་མཐོང་ང་རྒྱལ་ཆེ་ཞིང་། དཔོན་ཚུགས་འགྱིང་ཉམས་ཀྱི་བཟོ་འདྲ་པོ་སྟོན་པར་དགའ་བའི་གཞུང་ཕྱོགས་ཀྱི་
མི་དཔོན་དག་ལ་འབྲེལ་འདྲིས་བྱེད་དགོས་ཤིང་། མཚམས་རེ་གཉོམ་ཆུང་འཁོས་ཞན་གྱིས་སོ་སོའི་སྣ་མདོའི་སྣབས་དག་ཀྱང་མར་གཡུགས་ཤེས་མིན་གྱི་དོགས་པ་དགོས་པའི་མི་སེར་ལ་གདོང་གཏུག་
དགོས་པ་དང་། ལན་རེ་སྙིང་རྗེའི་རང་གཟུགས་འཛིན་ཁུལ་གྱིས་ཀུན་ལ་བློ་སྟོན་ལམ་བསླབ་དགའ་ཞིང་། ངེད་རེའི་ལུང་པའི་འཚོ་བ་སྤྱོད་སྟངས་ནི་ཡར་ཐོན་འདི་འདྲ་ཞིག་དང་། དཔེ་ལེགས་དེ་འདྲ་
ཞིག་ཡིན་པས། ཁྱོད་ཚོའི་ལུང་པའི་འཚོ་སྟངས་ནི་ཐབས་རྡུགས་འདི་དང་། རྗེས་ལུས་དེ་འདྲ་ཞིག་ཅེས་རང་ལྟ་མཆོག་འཛིན་དགའ་བའི་སྦྱིན་པའི་བདག་པོ་དག་ལ་སྣེ་ལེན་དགོས་པ་སོགས་རིག་
གནས་ཡོད་མེད། བློ་རྒྱ་ཆེ་ཆུང་། ཐོས་པ་མང་ཉུང་ཅི་རིགས་ལྡན་པའི་སྐྱེ་བོ་མཆོག་དམན་བར་གསུམ་ལ་འབྲེལ་འདྲིས་ཆེན་པོ་བྱུང་བས་ཁོང་ཉིད་ནི་འགྲོ་བ་མིའི་རིགས་ཀྱི་ལོ་རྒྱུས་བྱུང་འཕེལ་ནང་དུ་
བྱུང་བའི་སློབ་གསོའི་རྣམ་པ་གསུམ་ལས། ཁྱིམ་ཚང་གི་སློབ་གསོ་ལས་ཡ་རབས་སྲོལ་རྒྱུན་རིག་གནས་ལ་གོམས་འདྲིས་དགོས་པ་དང་། སློབ་གྲྭའི་སློབ་གསོ་ལས་མིའི་རིགས་དང་། རྒྱལ་ཁབ། མི་རིགས།
184



ཡུལ་ལུང་ལ་ཕན་ཐོགས་པའི་མི་ཞིག་བྱེད་དགོས་པ་དང་། སྤྱི་ཚོགས་ཀྱི་སློབ་གསོ་ནི་དངོས་ཡོད་ཀྱི་འཚོ་བའི་གནས་ཚུལ་དང་བྱ་དངོས་ཀྱི་ཆོས་ཉིད་ལ་བརྩི་སྲུང་དང་། བསམ་པ་བརྒྱ་ལས་བཤད་པ་
གཅིག་དང་། བཤད་པ་བརྒྱ་ལས་སྒྲུབ་པ་གཅིག་གཙོ་བའི་ལག་ལེན་གྱི་གནས་ཚུལ་སོགས་ལ་ཤེས་འདྲིས་གོམས་གསུམ་ཡག་པོ་བྱུང་གཤིས། མཐར་ཆུང་ཚ་བོ་ཚ་མོ་དག་གི་སློབ་གཉེར་དང་། ཆེ་རྒ་རྒས་
ལོ་ལོན་དག་གི་ཆོས་སྒྲུབ་པ། གཞོན་གསར་སྐྱེས་ལོ་ཉུང་དག་གི་གཞིས་བཟུང་པ་སོགས་དུད་ཡར་འགྲོ་ཚང་གིས་འཇིག་རྟེན་འཇུག་ལྡོག་གི་ལུགས་གཉིས་ཐད་ནས་སྤུན་ཆུང་ཁོང་ལ་བློ་འདྲི་དགོས་པ་
ཞིག་ཏུ་འཚར།
དེ་རྗེས་ཁོང་ཉིད་ཀྱང་རིག་གཞུང་སློབ་གཉེར་ལ་མོས་པ་ཆེར་སྟབས་ཉིས་སྟོང་དགུ་ལོ་ལ་ཀྲུང་དབྱང་མི་རིགས་སློབ་ཆེན་གྱི་བོད་རིག་པ་ཞིབ་འཇུག་གླིང་དུ་ཞིབ་འཇུག་སློབ་མའི་ཡིག་ཚད་བཏང་དུས་
ཕུལ་དུ་བྱུང་བའི་རྒྱུགས་འབྲས་ལོན། དོན་འདིས་དུད་ཡར་འགྲོ་ཚང་ལ་མཚོན་ན་སྔར་ཐུབ་བསྟན་དགོན་དུ་མཁན་པོ་བཀྲ་དགའ་ཞེས་པ་འདུལ་འཛིན་པ་མཁས་བཙུན་བཟང་གསུམ་འཛོམས་པ་དེ་
དང་། བསྟན་འཛིན་དང་ངོ་མཚར་ཞེས་པ་དགེ་སློང་ཚད་ལྡན་དེ་དག་གི་ཚ་རྒྱུད་ལོས་ཡིན་སྙམ་པའི་སྤོབས་པ་ཞིག་སྐྱེ་འོས་པ་བྱུང་།
སྲིང་ཆུང་མ་ནི་གོ་ལྔ་ལོར་འཕྲོད་བསྟེན་སློབ་གྲྭ་རུ་ཞུགས་ནས་མི་ལོ་གསུམ་ལ་སྨན་ཡིག་གསོ་རིག་ལ་སྦྱོང་བརྩོན་གནང་རྗེས་གོ་བརྒྱད་ལོ་ལ་འཕྲོད་བསྟེན་སློབ་གྲྭ་ནས་སློབ་མཐར་ཕྱིན་ཏེ་རག་ཤུལ་
སྟོད་ཀྱི་ཡུལ་ཚོ་འཕྲོད་བསྟེན་ཁང་ལ་ལས་བགོས་བརྒྱབ་པས། སྔར་ང་རང་ཡུལ་ཀ་དེ་རུ་དགེ་རྒན་གྱི་ལས་དོན་བསྒྲུབས་མྱོང་སྟབས་ངོ་ཤེས་པ་མང་བས་འབུད་རྩི་སོགས་ཀྱི་ཐད་ནས་སྲིང་ཆུང་མའི་འཚོ་
བར་སྟབས་བདེ་བྱུང་།
སྲིང་མོ་འདི་ནི་ཕར་བལྟས་ལ་ཞི་འཇམ་ལྷ་མོ་འདྲ་མོ་ཞིག་མིན་ཀྱང་། སེམས་ཆུང་ཡིན་ཞིང་རང་གཤིས་ཀྱང་དྲང་པོར་གནས་པས་གཤིབ་ཡུན་རིང་བའི་མི་དེ་རིགས་ཀྱི་གྲལ་ཡིན། རག་ཤུལ་སྟོད་ནི་
འབྲོག་ལས་འབའ་ཞིག་གཉེར་བའི་ཡུལ་ཀ་ཞིག་ཡིན་སྟབས་ལུང་ཆུང་རེ་ལ་དུད་རེ་གཉིས་དང་། ཐང་རྒོད་རེ་ལ་སྦྲ་ནག་རེ་གཉིས་ཕུབ་ནས་བསྡད་ཡོད་པ་ནི་བཤད་མ་དགོས་པ་ཞིག་རེད། དེས་ན་ནད་
185



ཡམས་རིམས་འགོག་གི་ལས་དོན་སྒྲུབ་པའི་དུས་སུ་བགྲོད་ལམ་མི་བདེ་ཞིང་། བཤུལ་ཐག་རིང་བས་སྐབས་རེ་རྟ་དང་། སྐབས་རེ་འཕྲུལ་རྟ་སོགས་ཀྱི་འཕོངས་ལ་ཞོན་ནས་འགྲོ་དགོས་ཀྱི་ཡོད། སྤྱིར་གྲོང་
གསེབ་སྨན་བཅོས་ཁང་གི་ལས་དོན་ནི་དེ་རིང་ཇོ་སྐལ་བཟང་ཡོད་ན་ཨ་ཅེ་སྒྲོལ་མ་ན་ནས་འདུག སང་ཉིན་གྲོགས་ཟླ་བ་སྡོད་ན་རྒན་ཕུན་ཚོགས་མལ་གསོ་བའི་དུས་ལ་ཐུག་པ་ལྟ་བུའི་སྨན་བཅོས་
འཕྲོད་བསྟེན་གྱི་ལས་དོན་སྒྲུབ་སྟངས་ཤིག་རེད། འོན་ཀྱང་རག་སྟོད་སྨན་ཁང་ནས་ངའི་སྲིང་ཆུང་མ་འདི་ནི་ནང་གི་རྩ་ལ་རྩ་རྟགས་ངར་བ། ཕྱི་ཡི་ཆུ་ལ་ཆུ་རྟགས་མཁས་པ་སོགས་རྒྱ་ལུགས་བོད་ལུགས་
གཉིས་ཀྱི་ནད་བརྟག་སྨན་བཅོས་བཅས་ཀྱི་ཐད་ནས་རང་རྐྱང་ཐུབ་པ་ཞིག་མིན་ཐོག ཡུལ་ཚོའི་སྨན་ཁང་ལའང་བརྟག་ཆས་སྨན་ཆས་དེ་འདྲ་འཛོམས་པོ་མིན། འོན་ཏེ་འབྲོག་ཡུལ་གྱི་འཁོས་ཆུང་
འབྱོར་པ་མེད་པའི་ནད་པ་ཚོས་ངའི་སྲིང་ཆུང་མ་རྣམ་ཀུན་དལ་ཁོམ་མེད་པར་རུ་བ་ “ གར་ཡོད་དང་ཁྱིམ་ཚང་གར་འདུག་ན་ཁྲིད་ཀྱིན་ཡོད། དེས་ན་སེམས་ཅན་གྱི་ཁ་ན་ཡེ་ཤེས་ཀྱི་སྤྱན་ཡོད་ཅེས་
པའི་དཔེ་ལྟར་དུ་ཡུལ་ཚོའི་གཞུང་ཕྱོགས་དང་། རྫོང་སྲིད་གཞུང་། གཞན་པའི་འབྲེལ་ཡོད་སྡེ་ཁག་གིས་ཐེངས་གང་མང་ལ་སྲིང་ཆུང་མ་ལ་གཟེངས་བསྟོད་དང་བྱ་དགའ་གནང་། ཨ་ཕས་ཀྱང་ཆོས་དགེ་
བ་ཟེར་ཡང་དོན་དུ་གཉོམ་ཆུང་འཁོས་ཞན་གྱི་དབུལ་ཕོངས་རིགས་ལ་བརྩེ་སེམས་དང་རོགས་རམ་རྒྱག་པ་ནི་དགེ་བ་ཆེ་ཤོས་དེ་ཡིན་ཟེར་ནས་ངེད་མིང་སྲིང་ཚོ་ལ་རྟག་ཏུ་བདམས་པས། སྲིང་ཆུང་མ་
ཕུར་བུ་མཚོ་མོས་ཀྱང་ནམ་རྒྱུན་གྱི་འཚོ་བའི་ཁྲོད་ནས་དེ་ཕྱོགས་ལ་བསམ་སྦྱོར་གཉིས་ཐད་ནས་གཞོལ་ཅི་ནུས་བྱེད། །སླར་སྨྲས་པ། སྔར་འདྲིས་མེད་པའི་འཁོས་ཆུང་སྤུན་ཟླ་ཚོར། །བརྩེ་བའི་ལག་ཟུང་
བསྲིངས་པའི་དགེ་བའི་མཐུས། །བྱང་སེམས་ཉམས་མེད་ལན་གཅིག་རང་རྒྱུད་དུ། །སྐྱེས་པ་འདི་ཡང་མར་གྱུར་འགྲོ་བའི་བསོད། །
186
T) རུ་བ་ཞེས་པ་ནི་འབྲོག་པས་ནོར་ལུག་སེམས་ཅན་འཚོས་ནས་ཡོད་པའི་འཚེར་ས་དེར་ཟེར།



ལེའུ་བཅུ་གཉིས་པ།
མི་ཚེ་ཕྱེད་ཙམ་ཤོར་བའི་ཡར་འགྲོ་བུ། །
རྒྱང་རིང་པེ་ཅིན་ཡུལ་ལ་སློབ་གཉེར་སོང་། །
བྱང་ཆུབ་སེམས་དཔའ་ཡང་ཆོས་བཞི་དང་ལྡན་ན་ཉོན་མོངས་པ་རྣམས་འགག་པར་འགྱུར་རོ། །བཞི་གང་ཞེ་ན། ཡང་དག་པའི་
དྲན་པ་མངོན་དུ་གཞག་པ་དང་། དབང་པོ་རྣམས་བསྡོམ་པ་དང་། དགེ་བའི་ཆོས་ཀྱི་སྟོབས་བསྐྱེད་ནུས་པ་དང་། དབེན་པའི་
གནས་སུ་དད་ཅིང་འདུ་འཛི་སྤང་བར་བྱ་བ་དང་བཞིའོ། ། ཞེས་ཐར་མདོ་ལས་དྲངས།



ང་རང་ཚིག་དགུ་དགུ་བཅུ་གོ་དྲུག་ལོའི་སྤྱི་ཟླ་དགུ་པའི་ནང་ནས་ཚུར་སྐྱེ་རྒུ་ལ་ལས་གནས་སྤོས་པ་ཡིན། ལས་གནས་སྤོ་ས་ནི་གོང་ནས་རགས་རིམ་ཙམ་ཞུས་པ་བཞིན་དུ་ཡུལ་ཤུལ་རྫོང་མི་རིགས་ཆ་
ཚང་སློབ་ཆུང་གསུམ་པ་ཡིན། སྐབས་དེའི་སློབ་ཆུང་གི་སློབ་གཙོ་ནི་ཚེ་ལྷ་མོ་ཞེས་པ་ང་རང་འབྲོང་མདའ་སློབ་ཆུང་ལ་ཡོད་པའི་སྐབས་ཀྱི་སློབ་གཙོ་དེ་རེད། མོ་རང་ནི་གླུ་གཞས་བྲོ་གསུམ་ལ་རབ་ཏུ་
དགའ་ཞིང་ཁྲིད་པར་མཁས་པའི་བུད་མེད་ཅིག་ཡིན།
སྤྱིར་མི་རིགས་ཆ་ཚང་སློབ་ཆུང་དང་མི་རིགས་སློབ་འབྲིང་ཞེས་པའི་མིང་འདི་ཇི་ལྟར་ཐོགས་པ་ཡིན་པ་ངས་ཧ་གསལ་པོ་མི་གོ་མོད། ཡིན་ནའང་ཚིག་འགྲོས་ལ་བལྟས་ན། གྲངས་ཉུང་མི་རིགས་ཀྱི་ས་
ཆ་ནས་གྲངས་ཉུང་མི་རིགས་གང་དེའི་སློབ་བུ་ཚོས་རང་རང་སོ་སོའི་སྐད་ཡིག་རིག་གནས་ལ་སློབ་སྦྱོང་དང་བེད་སྤྱོད། དར་སྤེལ་གཏོང་དགོས་པར་བརྟེན་ནས་བཏགས་པའི་མིང་ཞིག་ཡིན་ངེས་འདུག
ངས་སློབ་ཆུང་གསུམ་པ་ནས་སློབ་ཁྲིད་བྱེད་པའི་གདོང་ལ་ཡུལ་ཤུལ་ཁུལ་མི་རིགས་དགེ་འོས་སློབ་གྲྭའི་རྒན་བཀྲ་བས་ང་རང་དགེ་འོས་སློབ་གྲྭ་རུ་བོད་ཡིག་དགེ་རྒན་འདང་གིན་མེད་པས་ཁྱོད་ཀྱིས་སྔ་
དྲོ་སློབ་ཆུང་ནས་སློབ་ཁྲིད་བྱེད་པ་དང་། ཕྱི་དྲོ་དགེ་འོས་སློབ་གྲྭ་ནས་བོད་ཡིག་སློབ་ཁྲིད་བྱེད་རོགས་གྱིས་དང་། སློབ་ཐུན་རེ་ལ་སྒོར་མོ་བཅུ་གཉིས་རེ་སྤྲོད་ཡོང་ཞེས་གསུངས་བྱུང་། དེ་ནས་བཟུང་ངས་
ལོ་ཕྱེད་རིང་ལ་སློབ་གྲྭ་ཆེ་ཆུང་གཉིས་ནས་བོད་ཡིག་སློབ་ཁྲིད་བྱས་པས་ཡུལ་ཤུལ་རྫོང་གི་སློབ་གསོ་སྡེ་ཁག་དང་སློབ་གྲྭ་ཁག་ལ་ལྟ་ཚུལ་ཡ་མཚར་མོ་ཞིག་བྱུང་ཡོད་རབས་འདུག གང་ལྟར་ཀྱང་ལོ་
དེའི་ལོ་སྨད་ལ། དགེ་རྒན་ནོར་བུ་དབང་འདུས་ཟེར་བ་སྔར་ང་རང་ཡུལ་ཤུལ་རྫོང་མི་རིགས་སློབ་འབྲིང་གི་དམའ་འབྲིང་དང་པོར་སློབ་སྦྱོང་བྱེད་པའི་སྐབས་ཀྱི་བོད་ཡིག་དགེ་རྒན་དེ་ཡུལ་ཤུལ་རྫོང་མི་
རིགས་སློབ་འབྲིང་གཉིས་པར་སློབ་གཙོ་རུ་མངགས་བྱུང༌། ཁོང་གིས་ང་རང་ཡུལ་ཤུལ་རྫོང་མི་རིགས་སློབ་འབྲིང་གཉིས་པའི་བོད་ཡིག་དགེ་རྒན་དུ་ཁྲིད་ཐལ། ཁྱིམ་མི་གཉེན་ཉེ་ཡོངས་རྫོགས་ཀྱིས་མུ་
མཐུད་དུ་མི་རིགས་སློབ་གསོ་ལ་འབད་པ་གྱིས་དང་། གསེར་ས་འོག་ན་ཡོད་ཀྱང་འོད་ནམ་མཁའ་ན་ཡིན་ཞེས་ནམ་ཞིག་ལ་གཞན་གྱིས་ཁྱོད་ཀྱི་བཟང་ཡོན་དེ་དག་ཤེས་ཐུབ་ཀྱི་རེད་ཅེས་སྐུལ་མ་ཐེངས་



མང་གནང་།
མདོར་ན་ང་རང་སློབ་ཆུང་དང་སློབ་འབྲིང་ཅི་རིགས་སུ་དགེ་རྒན་གྱི་ལས་དོན་སྒྲུབ་ནས་སློབ་མ་རྣམས་ལ་ཕ་མས་བུ་ཕྲུག་སྐྱོང་སྐྱོང་དང་བྱ་མོས་བྱ་ཕྲུག་རུམ་རུམ་གྱིས་བསྡད་དེ། ཞོར་དུ་བོད་ཡིག་གི་
ཆེད་སྦྱོང་དང་དངོས་གཞི་གཉིས་ཀྱི་སློབ་ཚད་ལ་རྒྱལ་ཡོངས་གཅིག་འགྱུར་གྱི་རང་སྦྱོང་རྒྱུགས་ལེན་དུ་ཞུགས་པ་དང་། ཉིས་སྟོང་གསུམ་ལོའི་སྤྱི་ཟླ་བརྒྱད་པའི་ནང་དུ་ཡུལ་ཤུལ་ཁུལ་ས་གནས་གྱི་
དམངས་ཁྲོད་ཚོགས་པ་གཙང་སྟོད་ཞབས་འདེགས་ཚོགས་པར་དང་བླངས་པ་ཞིག་གི་མིང་ཐོག་ནས་ལོ་གཉིས་ལ་ལས་དོན་བསྒྲུབས། ཚོགས་པ་དེར་འདུག་པའི་རིང་ལ་ང་རང་ལའང་ངའི་
དང་འདྲ་བར་ཕྱོགས་མང་པོ་ནས་ཤེས་ཡོན་རྒྱ་མ་ཆུང་བ་ཞིག་ལོབ་པས་མི་ཚེ་འདིའི་ནོམ་པ་འདྲ་མོ་ཞིག་ཏུ་ཆགས་པས་དགའ་ཚོར་དཔག་མེད་བྱུང་།
དེ་ནས་ངས་སྐབས་རེ་སློབ་འབྲིང་གཉིས་པ་ཚང་ནས་སློབ་ཁྲིད་བྱེད་པ་དང་། མཚམས་རེ་དགེ་རྩ་ཚོགས་པའི་ལས་དོན་སྒྲུབ་པ་དང༌། དེ་གཉིས་ཀྱི་ཞོར་དུ་རང་གི་དགའ་མོས་ཡོད་པའི་ལས་དོན་ལ་
བརྩོན་པ་བྱེད་པའི་གདོང་དེར། ཡུལ་ཤུལ་ཁུལ་མི་དམངས་སྲིད་གཞུང་ནས་འགྲོ་སོང་བཏང་སྟེ་ཀྲུང་དབྱང་མི་རིགས་སློབ་གྲྭ་ཆེན་མོ་རུ་ཞིབ་འཇུག་སློབ་མ་རྒྱུགས་སྤྲོད་ཆོག་པར་འདུག་ཅེས་པའི་གཏམ་
ཞིག་རྣ་རུ་ཐོས་བྱུང་། སྐབས་དེར་རང་ཉིད་ནི་རྨ་བྱས་འབྲུག་སྒྲ་ཐོས་པ་ལྟར་དུ་དགའ་སྤྲོ་ཆེན་པོས་གནམ་ལྡིང་ས་ལྡིང་བྱས། སྤྱིར་ང་རང་ནི་བོད་ཀྱི་རིག་གཞུང་དང་ལོ་རྒྱུས་སོགས་ལ་སློབ་སྦྱོང་དང་
ཞིབ་འཇུག་བྱེད་འདོད་ཤིན་ཏུ་ཆེ་ཡང་ཕྱི་རོལ་གྱི་ཆ་རྐྱེན་མ་འཛོམས་ནས་ཕོ་ལོ་སུམ་ཅུ་ཡས་མས་བར་དུ་ལྷག་ལུས་བྱུང༌། ད་རེས་ཅི་ནས་ཀྱང་བསམ་དོན་ལྷུན་འགྲུབ་ཅིག་ཡོང་ངེས་འ
ས་འདུག་སྙམ་ནས་ས་
གནས་རང་ས་ནས་སློབ་མ་བསྡུ་རུབ་བྱེད་པའི་ཡིག་རྒྱུགས་སུ་ཞུགས།
ཡཱ། ད་ས་མཐོ་གྲང་རེག་གིས་ཟིན་པའི་མཐོ་སྒང་འདི་ནས་ཞིབ་འཇུག་སློབ་མ་འདི་འདྲ་མང་པོ་ཞིག་པེ་ཅིན་དུ་སློབ་གཉེར་གཏོང་བའི་རྣམ་དཔྱོད་ཆེ་བའི་དགོངས་གཞི་ཞིག་དང་ཕྱག་ལས་ཤིག་དཔོན་
སུས་སྒྲུབ་པ་རེད་ཅེས་དྲི་བ་ཞིག་ཡོད་ན། དེ་ནི་འདི་ལྟར་ཏེ། སྟོང་ལོ་གཉིས་ཀྱི་མཚམས་སུ་ཡུལ་ཤུལ་ཁུལ་གྱི་ཁུལ་གཙོ་ལ་བློ་བཟང་ཟླ་བ་ཞེས་པ་ཞིག་ཡོད། ཁོང་ནི་ལུགས་གཉིས་གནས་ལ་བློ་རིག་



དང་རྣམ་དཔྱོད་ཆེ་ཞིང་། མཁས་མཛངས་དང་ཡོན་ཏན་གཉིས་ལྡན་གྱི་དཔོན་བཟང་པོ་ཞིག་འདུག་པས་དགུང་ལོ་སོ་ལྔ་ཙམ་གྱི་ཐོག་ནས་ཡུལ་ཤུལ་ཁུལ་གྱི་ཁུལ་གཙོ་གཞོན་པ་རུ་བཞུགས་པར་གྲགས།
ཁུལ་གཙོ་དམ་པ་འདིའི་རྣམ་དཔྱོད་ཐུགས་དགོངས་ནི་ཡུན་ཐུང་ཙམ་གྱི་ཕ་ཡུལ་འཕེལ་རྒྱས་གཏོང་བ་མ་ཡིན་པས་མི་རབས་རེ་གཉིས་དང་མི་ལོ་བཅུ་ཕྲག་འགའ་ལ་ཐུགས་དགོངས་བཞེས་པའི་སྟབས་
ཀྱིས་ཁོང་གིས་ས་གནས་ཀྱི་སློབ་གསོ་རྗེས་ལུས་དང་། རིག་གནས་ཉམས་རྒུད་ལ་དམིགས་ནས་ལས་ཀ་རླབས་པོ་ཆེ་འདི་བསྒྲུབས་པར་གྲགས།
ང་ལ་ཁུལ་དཔོན་འདིའི་ཐུགས་རྗེ་ལས་ཉིས་སྟོང་ལྔ་ཡི་ལོ་ལ་ཀྲུང་དབྱང་མི་རིགས་སློབ་ཆེན་དུ་ཞིབ་འཇུག་སློབ་མ་རུ་རྒྱུགས་སྤྲོད་པའི་བསྐལ་པ་བསྩལ་བྱུང་བས། ལོ་དེའི་སྤྱི་ཟླ་དགུ་པའི་ནང་དུ་ཕ་
ཡུལ་གྱི་སློབ་མ་སུམ་ཅུ་སོ་གཉིས་དང་འགྲོགས་ནས་པེ་ཅིན་དུ་སོང་ནས་ལོ་ཕྱེད་ལ་བསྡད་དེ་སློབ་སྦྱོང་བྱས་པས་མཐར་རྒྱལ་ཡོངས་གཅིག་འགྱུར་གྱི་རྒྱུགས་ཤོག་ལས་ཐོབ་སྐར་བཞི་བརྒྱ་བཅུ་ཡི་རྒྱུགས་
འབྲས་ལོན་ནས་ཕོ་ལོ་སོ་གཅིག་གི་ཐོག་ནས་ཡང་བསྐྱར་དུ་གངས་རི་ཕྱི་ནང་གི་རིག་གནས་དང་ལོ་རྒྱུས་ལ་སྤྱན་མིག་ཡངས་པའི་གངས་ལྗོངས་མཁས་པའི་དབང་པོ་དུང་དཀར་བློ་བཟང་འཕྲིན་ལས་
མཆོག་ཕྱག་ལས་གནང་མྱོང་ས་དང་། མཚར་སྡུག་འོད་སྟོང་འབར་བའི་སྔོན་ཆད་ཀྱིས་ད་ལྟའི་ཚབ་བྱེད་མི་རུང་ལ། བ་ཚྭའི་དྲི་དང་འགྲོགས་པའི་ཁ་སང་གིས་དེ་རིང་གི་སྐོམ་པ་ག་ལ་སོད་ཅེས་སྨྲ་བར་
སྤོབས་པའི་མཁས་དབང་། འདས་སོང་གི་ལོ་རྒྱུས་དང་འབྱུང་འགྱུར་གྱི་དུས་རབས་གཉིས་ཀྱི་མཚམས་ནས་གསར་དར་རིག་གནས་ཀྱི་ཕྱོགས་ལ་བློ་ཁ་མྱུར་ཞིང་མེས་པོའི་སྲོལ་རྒྱུན་གྱི་རིག་གནས་
ལའང་ཉམས་ཞིབ་ནུས་པའི་དུས་རབས་ཀྱི་གཞོན་ནུ་བློ་གྲོས་ཅན་ཞེས་མཚན་གསོལ་བ་ལ་ངོ་གནོང་མི་དགོས་པའི་གཞོན་སྐྱེས་མཁས་དབང་དོན་འགྲུབ་རྒྱལ་ཉིད་སློབ་གཉེར་དང་ཕྱག་ལས་གནང་
མྱོང་བའི་ཀྲུང་དབྱང་མི་རིགས་སློབ་གྲྭ་ཆེན་མོ་ཞེས་པ་དེ་རུ་བསླབ་པ་སློབ་གཉེར་གྱི་བསྐལ་པ་བཟང་པོ་ཐོབ།
སློབ་གྲྭ་དེ་ནས་ལོ་རིམ་དང་པོ་དེར་དབྱིན་ཡིག་སློབ་དགོས་འདུག་པས་དཀའ་ཚེགས་ཆེན་པོ་མྱོང་དགོས་བྱུང་ཡང་། སྔར་ནས་དབྱིན་ཡིག་ལ་སློབ་སྦྱོང་གི་མོས་པ་ཆེ་བས་དགེ་རྒན་གྱི་སློབ་ཁྲིད་ཞོར་
དུ་སློབ་གྲྭ་དེ་ལས་ད་དུང་འཛིན་གྲྭ་གཞན་པའི་དབྱིན་ཡིག་སློབ་ཁྲིད་ཟུར་ཉན་བྱེད་པ་དང་། རང་གི་རུམ་ནས་སྒོར་མོ་བཏོན་ཏེ་དབྱིན་ཡིག་གི་ཟུར་ཁྲིད་འཛིན་གྲྭ་གཞན་པ་ནང་དུའང་ཞུགས་ནས་
[61



192
བསླབས་པས་སློབ་མཐར་ཕྱིན་ལ་ཉེ་དུས་བྱིས་སྒྲུང་ལྟ་ཀློག་ཐུབ་ཅིང་འཚོ་བའི་ཁ་བརྡ་ཐུང་ངུ་རེ་ཤེས་པའི་ཚད་དུ་སླེབས་ཀྱང་། ཕ་ཡུལ་ལ་སླེབས་རྗེས་སྐད་བརྡའི་ཁོར་ཡུག་ཡག་པོ་མ་བྱུང་བས་ད་ནི་
བརྗེད་ངེས་ཀྱི་རྐུན་པོས་ཁྱེར་ཏེ་ཉུང་ངུ་ལས་ལྷག་མི་འདུག
སློབ་ཆེན་དེ་རུ་སློབ་གཉེར་བྱེད་པའི་སྐབས་སུ་དཔེ་ཐོག་གི་རིག་གཞུང་ཙམ་ལ་དུས་འདའ་བ་ཡིན་ན་ཅུང་ཟད་རང་ལུས་རང་ལོ་དང་མི་འཚམ་པས། ངས་མདོ་དབུས་ཁམས་གསུམ་གྱི་རིགས་རུས་
གཅིག་པའི་སྤུན་ཟླའི་སློབ་གྲོགས་དག་ལ་འབྲེལ་འདྲིས་ཆེ་ཙམ་བྱེད་པ་མ་ཚད། ད་དུང་མི་རིགས་གཞན་པའི་སློབ་གྲོགས་དག་ལའང་གང་ཐུབ་ཅི་ཐུབ་ཀྱིས་འབྲེལ་འདྲིས་བཙུགས་ནས་ཐོས་པ་
བསགས་པ་ཡིན། དཔེར་ན། ཡུ་གུར་གྱི་སློབ་གྲོགས་ཨ་ལིས་མོས་དང་། རིས་གཞིས་ཧུན། ཀོས་ལིས། ཕ་ལིས་ཏིན་སོགས་དང་། སོག་རིགས་སློབ་གྲོགས་ཨོས་རི་དགའ་དང་། ཐར་ནཱ་སོགས་དང་། རྒྱ་ཡི་
སློབ་གྲོགས་ཝང་ཀོ་ཀྲུང་དང་། ཀའོ་ཞེའུ་སུང་། ཅང་ཞའོ་གཞིས། ལིས་ཇེ་སོགས་དང་མཉམ་དུ་སོ་སོ་ལུང་པའི་ཆོས་ལུགས་དང་དད་སྣང་། ཡུལ་སྲོལ་དང་གོམས་གཤིས། ཡུལ་མིའི་བསམ་བློ་དང་འདུ་
ཤེས་སོགས་ཀྱི་ཐད་ནས་བསམ་བློ་བརྗེ་རེས་དང་བལྟ་ཚུལ་གླེང་རེས་བྱས་པས་རང་གི་མི་ཚེའི་ལྟ་ཚུལ་དང༌། འཇིག་རྟེན་ལྟ་ཚུལ། རིན་ཐང་ལྟ་ཚུལ། མི་ལུས་ལྟ་ཚུལ། འཚོ་གནས་ལྟ་ཚུལ་སོགས་ལ་སྔར་
དང་མ་འདྲ་བའི་ཕན་ཐོགས་ཆེན་པོ་ཐོན།
པེ་ཅིན་ལ་སླེབས་པའི་ལོ་དང་པོ་དེའི་དགུན་གཞུང་ནས་བཟུང་ང་རང་གི་ལུས་ལ་འཁྱག་འབུར་མང་པོ་བུད་དེ་སློབ་གཉེར་དང་འཚོ་བ་གཉིས་ཀའི་ཐད་ནས་དཀའ་སྡུག་མང་པོ་མྱོང་། དོན་དེ་རྒན་བློ་
བཟང་མཁས་གྲུབ་ཀྱིས་དགོངས་རྗེས་སྔ་ཕྱི་ཐེངས་མ་མང་པོ་ཞིག་ལ་ཐུགས་ཁུར་དང་རོགས་སྐྱོར་གནང་བས་སྐུ་དྲིན་ཤིན་ཏུ་ཆེ་བར་བྱུང༌། ལར་ཆེན་རྒན་ཁོང་ནི་མདོ་དབུས་ཁམས་གསུམ་ཀྱི་ཆོལ་
གསུམ་ཕྱོགས་རིས་མེད་ལ། རྒྱ་བོད་ཧོར་གསུམ་གྱི་མི་རིགས་ཁྱད་མེད་ཀྱིས་ལྟ་བ་གུ་ཡངས་པོས་རྒྱ་བོད་སློབ་མ་ཡོངས་ཀྱི་འཚོ་བ་དང་སློབ་སྦྱོང་། ལུས་པོའི་བདེ་ཐང་དང་བསམ་བློ་འདུ་ཤེས་སོགས་ཀྱི་
ཐད་ནས་ཐུགས་ཁུར་རྒྱ་ཆེར་གནང་བའི་དགེ་རྒན་བྱམས་སེམས་ཅན་ཞིག་རེད།



དབྱར་དུས་ཕ་ཡུལ་ལ་ལོག་པའི་སྐབས་སུའང་རང་དགར་དུས་ཚོད་འཕྲོ་བརླག་གཏན་ནས་མ་བཏང་། ཉིས་སྟོང་དྲུག་ལོ་ལ་ཡུལ་ཤུལ་ཁུལ་འོག་གི་རྫོང་ཁག་དྲུག་གི་སློབ་གྲྭ་ཆེ་འབྲིང་ཆུང་གསུམ་གྱི་
སློབ་གྲྭ་ཉི་ཤུ་རྩ་གསུམ་ཙམ་ལ་བོད་ཀྱི་སྐད་ཡིག་སློབ་གསོའི་གནས་སྟངས་ལ་དཔྱད་ཞིབ་བྱས་པ་ཡིན། ཉིས་སྟོང་བདུན་ལོ་ལ་སྦྱིན་པ་རོགས་སྐྱོར་ཚོགས་པར་ཕྱག་རོགས་ཞུས་ནས་མདོ་ཁམས་ད་
འབྲོང་གཉིས་ཀྱི་ས་ཆ་ནས་ཡུལ་མིའི་གཙང་སྦྲ་འཕྲོད་བསྟེན་སྐོར་གྱི་ལས་ཀ་བསྒྲུབས།
དེ་ཡང་ཡུལ་ཤུལ་གྱི་བོད་ཀྱི་སྐད་ཡིག་གི་ལས་ཀ་དེ་སྒྲུབ་པའི་ཚེ་ན་བདག་གི་བྱ་བ་ལ་ཐོག་མཐའ་བར་གསུམ་དུ་རོགས་རམ་འབའ་ཞིག་གནང་བའི་གྲོགས་བཟང་པོ་ཞི་ལུ་ཟླ་བ་དོན་འགྲུབ་ཀྱིས་རྫོང་
ཁག་གསུམ་ཙམ་ལ་སྒེར་གྱི་རླངས་འཁོར་བསྐོར་ནས་ཕེབས་རོགས་གནང་བ་དང་། གྲོགས་པོ་གཞན་པ་འགས་ཀྱང་རླངས་འཁོར་གྱི་ས་སྣུམ་སོགས་གང་ལ་གང་འཚམས་རོགས་པ་གནང་བས་སྐུ་དྲིན་
ཤིན་ཏུ་ཆེ་བར་བྱུང་། ཁྲི་འདུ་རྫོང་ལ་སླེབས་དུས་སྔར་དགེ་འོས་སློབ་གྲྭ་སྐབས་ཀྱི་འཛིན་གྲྭ་གཅིག་པའི་སློབ་གྲོགས་བཟང་དགའ་ཟེར་བ་ཞིག དེ་དུས་ཁོང་ཉིད་ཆ་ཚང་སློབ་ཆུང་གི་སློབ་གཙོ་གཞོན་
པར་འདུག་བཞིན་པའི་སྒང་ལ་ཐུག་འདུག་པས་ཁོང་གི་བཀའ་དྲིན་ལ་བརྟེན་ནས་ཁྲི་འདུ་རྫོང་སློབ་ཆུང་གི་བོད་ཡིག་དགེ་རྒན་ཉི་ཤུ་ཡས་མས་ཤིག་དང་མཉམ་དུ་ཕལ་ཆེར་ཕྱི་དྲོ་ཞིག་ལ་བོད་ཡིག་
སློབ་ཁྲིད་བྱེད་སྟངས་སྐོར་ནས་ཁ་བརྡ་བྱེད་ཆོག་པའི་གོ་སྐབས་བསྐྲུན་བྱུང་ཡང་། དེར་ཡོད་ཀྱི་བོད་ཡིག་ཁྲིད་དཔྱོད་སྡེ་ཁག་གི་དགེ་རྒན་ཚོས་བོད་ཀྱི་སྐད་ཡིག་སློབ་ཁྲིད་སྐོར་གྱི་གྲོས་མོལ་སྐད་ཆ་ཚིག་
གཅིག་མི་བཤད། དོན་དེར་ང་རང་སེམས་སྡུག་དང་སྐྱོ་སྣང་དྲགས་པོ་ཞིག་སྐྱེས་བྱུང་། རྒྱུ་མཚན་ནི་ཁྲི་འདུ་རྫོང་གི་སློབ་གསོ་ནི་ཡུལ་ཤུལ་ཁུལ་ནས་ཡག་གྲལ་རེད། ལྷག་ཏུ་སྐབས་དེར་སློབ་གསོ་ཅུའི་ཅུ་
ཀྲང་ལ་དྲི་མེད་ལྷུན་གྲུབ་ཞུ་བའི་སྐྱེས་བུ་ཞིག་བཞུགས་པ་ཁོང་ཉིད་བོད་ཀྱི་སྐད་ཡིག་གཙོ་གྱུར་པའི་ལུང་པའི་རིག་གནས་དང་ལོ་རྒྱུས་ལ་མཁས་པ་ཞིག་ཡིན་པ་མ་ཚད། མི་ཚེ་སྟོང་ཟད་དང་འཁོར་བ་
སྟོང་འཁྱམ་གྱི་ལས་ཀར་ཤིན་ཏུ་འཛེམ་པའི་སྐྱེ་བོ་ཡ་རབས་ཅན་ཞིག་རེད། འོན་ཏེ་དམག་དཔོན་ལ་རྒྱ་ཚ་ལྟ་བུ་ཡོད་ཀྱང་དམག་མི་ལ་གླིང་གི་དཔའ་རྟུལ་འདྲ་མེད་ན་ཅི་ཡང་མི་ཡོང་འདུག་
དེ་ཡང་བོད་ཡིག་དགེ་རྒན་དག་དང་མཉམ་དུ་གྲོས་མོལ་མ་བྱུང་བའི་གནས་ཚུལ་རྒྱུ་རྐྱེན་ནི་ཕལ་ཆེར་འདི་འདྲ་ཞིག་རེད། ཐོག་མར་ང་རང་གིས་ད་ཐེངས་ཀྱི་ལས་ཀ་འདིའི་དམིགས་ཡུལ་དང་དམིགས་
193



འབེན། སྒྲུབ་སྟངས་སོགས་ཀྱི་ཐད་ནས་ཞིབ་ཕྲ་ཞིག་དགེ་རྒན་རྣམ་པ་ལ་ཞུས་རྗེས། ཡང་བསྐོར་བསྐྱར་བསྐོར་དུ་དབུས་གཙང་དང་། མདོ་སྨད། ནང་སོག ཡུ་གུར་སོགས་ནས་གྲངས་ཉུང་མི་རིགས་ཀྱི་
སྐད་ཡིག་སློབ་གསོ་སྒྲུབ་སྟངས་དང་གཉེར་སྟངས་གོ་ཐོས་བྱུང་བ་དག་བཤད་པ་ཡིན། འོན་ཏེ་ཁོང་ཚོའི་ཞལ་ནས་ངས་ཁྲི་འདུ་སློབ་ཆུང་འདིའི་ཐུན་མིན་གྱི་སློབ་ཁྲིད་བྱེད་སྟངས་དང་། དགེ་རྒན་དག་གི་
སློབ་ཁྲིད་སྐོར་གྱི་གནས་ཚུལ་གཅིག་ཀྱང་ཤེས་ཚོར་མ་བྱུང་། མཐར་ང་རང་འུ་ཐུག་ནས་གྲོས་བསྡུར་གྱི་མིང་ཙམ་ལས་མེད་པའི་འདུ་ཚོགས་དེ་གྲོལ་དགོས་བྱུང་། ཕྱིས་སུ་སློབ་གྲོགས་བཟང་དགས་ཁྱོད་
ཀྱིས་དང་ཐོག་ནས་བོད་སྐད་རྐྱང་པའི་ལམ་ནས་འདུ་ཚོགས་འདི་མགོ་བརྩམས་པ་ནི་ནོར་སོང་བ་འདྲ། ས་གནས་འདིའི་དགེ་རྒན་དག་གིས་ནམ་རྒྱུན་ཉ་ཉུང་མཉམ་བསྲེས། རྒྱ་སྐད་བོད་སྐད་འདྲེས་
མ་ཞིག་གི་ཁ་བརྡ་བྱེད་པར་གོམས་སོང་བས། དེ་རིང་ཁྱོད་ཀྱི་སྡུན་ནས་སྐད་ཆ་བཤད་ན་རིན་པ་མི་དགོས་པའི་ངོ་ཚ་ཉོ་ས་རེད་བསམས་ནས་ཚང་མས་སྨྲ་བ་མེད་པར་སྒམ་དཀྱེལ་ཆེ་བའི་བཟོ་ལྟ་སྟོན།
གལ་སྲིད་ཁྱོད་ཀྱིས་དང་པོ་ནས་སྐད་གཉིས་འདྲེས་མ་ཞིག་གིས་བྱ་བ་འདི་སྒྲུབ་པའི་དམིགས་ཡུལ་དང་། ཐབས་ཇུས་སོགས་བཤད་ཡོད་ན་ཁྱོད་ཀྱིས་ངེད་ཚང་སློབ་གྲྭའི་ཐུན་མོང་མ་ཡིན་པའི་སློབ་ཁྲིད་
བྱེད་སྟངས་དང་ཉམས་མྱོང་དེ་དག་ཁྱོད་དང་ཉམས་མྱོང་བརྗེ་ལེན་བྱེད་ཐུབ་ངེས་རེད་ཅེས་ལབ་བྱུང་།
དབྱར་གྱི་གནང་བ་ཁ་གང་ནས་ང་རང་སྐྱེ་རྒུ་ནས་མར་པེ་ཅིན་དུ་ལོག་རྗེས་གཤིབ་ཡུན་རིང་བའི་སློབ་གྲོགས་དེས་ཁ་པར་བཏང་ནས་བོད་ཡིག་ཁྲིད་དཔྱོད་སྡེ་ཁག་གི་དགེ་རྒན་ཚོས། ཕན་ཚུན་ལེ་
འདའ་རེས་བྱས་ནས་གོ་སྐབས་ཡག་པོ་དེ་ཤོར་བར་འགྱོད་པ་དྲག་པོ་བྱེད་ཀྱིན་འདུག་ཅེས་གཏམ་ཞིག་བྱིན་སོང་། ངས་རྗེས་མར་བསམ་བློ་ཞིབ་བཏང་ཞིག་བྱས་ཚེ། དེ་ནི་གཙོ་བོ་ཕྱོགས་གཅིག་ནི་སྤྱི་
ཚོགས་ཁོར་ཡུག་གི་དབང་གིས་དགེ་རྒན་ཁོང་རྣམ་པའི་སྔར་ཤེས་ད་འདྲིས་མེད་པའི་མི་སྡུན་ནས་སྐད་ཆ་བཤད་པར་འཚེར་སྣང་ཆེ་བའི་དབང་གིས་ལོས་ཀྱང་ཡིན་ཏེ། རྒྱུ་རྐྱེན་གཞན་ཞིག་ནི་ང་རང་
གི་བྱ་བའི་ནོར་འཁྲུལ་དང་། ཡང་ན་ཐབས་ཤེས་ཀྱི་ཐད་ནས་མ་འཇོན་པའང་རེད་བསམ།
ཉིས་སྟོང་བདུན་ལོའི་སྟོན་མཇུག་གི་ཉིན་ཞིག་ལ་ཨ་སྲུའི་བུ་མོ་སྒྲོན་མ་ཚེ་མཚོ་པེ་ཅིན་དུ་སླེབས་བྱུང་། ངེད་མིང་སྲིང་གཉིས་པོ་སྲིང་མོ་མོ་རང་ལ་ལས་ཀ་ཚེགས་ཆེ་བ་འགའ་བསྒྲུབ་རྒྱུ་འདུག་པས་
94



དེའི་ཆེད་དུ་ཉིན་ཞག་འགའི་རིང་ལ་རྐང་པ་མ་གཟེར་བར་དུ་ཡར་རྒྱུག་མར་རྒྱུག་བྱས། ཉིན་ཞིག་ལ་སྲིང་མོ་ངེད་གཉིས་ཀྱིས་སློབ་གྲྭའི་ཉེ་འགྲམ་གྱི་ཟས་ཁང་ཞིག་ནས་དྲོ་ཟས་ཟ་སྒང་དུ་སྲིང་མོ་ལ་ཁ་
པར་ཞིག་སླེབས། སྲིང་མོས་ཁ་པར་ཉན་རིམ་བཞིན་དུ་མིག་སྒོར་མཆི་མ་དཀྲིགས་ཤིང་མགྲིན་པ་བརྣངས་བའི་ངང་ནས་ང་ལ་བཤད་རྒྱུ། ཁྱིམ་གྱི་ཁ་པར་རེད། ཨ་ཕ་དར་གྲགས་ཀྱི་ནད་རྙིང་ཇེ་ཐུ་རུ་སོང་
ནས་ཚབས་ཆེན་པོ་ལ་ཐུག་འདུག་པས་ཅི་སྔ་གང་མགྱོགས་ཀྱིས་སྲིང་མོ་མོ་རང་ཡར་ཁྱིམ་དུ་ལོག་ཤོག་ཟེར་གྱི་འདུག་ཅེས་ཟེར་བས་ངས་ང་རང་ཡང་སློབ་གྲྭ་ལ་གནང་བ་ཞུས་ནས་མཉམ་དུ་ཡར་ལོག་
འགྲོ་ཞུས་ཚེ། སྲིང་མོས་ད་ནི་ཕུ་བོ་འཆི་མེད་དབང་རྒྱལ་གྱི་སྐད་གདངས་ལ་ཉན་ན་ཡོད་ཚད་འཕྱི་སོང་བ་འདྲ། ཁྱོད་ཀྱིས་འདི་ནས་སློབ་སྦྱོང་ལ་ལྷོད་གཡེང་མ་ཤོར་བར་འབད་བརྩོན་གྱིས། ཡར་ཁྱིམ་
ལ་སོང་ཡང་ཕན་ཐོགས་ཆེར་མེད་ངེས་རེད་ཅེས་བཤད་འདུག
དེ་ནས་ངེད་གཉིས་
ཉེས་ཀྱིས་གུང་ཟས་ལྟོ་རྟེན་ཙམ་ “ཟོས་རྗེས་གནམ་གྲུའི་འཛིན་བྱང་ཉོས་ནས་གླ་འཁོར་དུ་བསྡད་དེ་ཐད་ཀར་གནམ་ཐང་དུ་སྐྱོད། ཕྱི་དྲོའི་གནམ་གྲུ་འཕུར་སྐྱོད་ཀྱི་དུས་ཚོད་ལྟར་ན་ད་
ལྟ་ཅུང་ཟད་སྔ་དྲགས་པ་ཞིག་འདུག་ཀྱང་སྲིང་མོས་ད་ནི་ཁྱོད་རང་ཕར་སློབ་གྲྭ་རུ་ལོག་ཅིག ཁོ་མོ་ཟི་ལིང་ལ་སླེབས་མ་ཐག་ཏུ་ཁ་པར་གཏོང་ཡོང་ཟེར་ནས་གཅིག་པུར་ཀོ་སྒམ་དེ་དྲུད་ནས་ཤར་རེ་བདེ་
སྲུང་སྒོ་རུ་ཁ་གཏད་ནས་ཕེབས་སོང་།
སྔར་ང་རང་ཡུལ་ཤུལ་རྫོང་མི་རིགས་སློབ་འབྲིང་དུ་སློབ་གྲྭ་ཚོགས་པའི་སྐབས་སུ། ཨ་སྲུ་བཀྲ་ཤིས་དར་མཚོ་དང་ཨ་ཕ་དར་གྲགས་གཉིས་ཀྱིས་བདག་ལ་བརྩེ་བ་ཆེན་པོས་བསྐྱངས། ཨ་སྲུ་བཀྲ་ཤིས་དར་
མཚོ་འཇིག་རྟེན་མི་ཡུལ་ནས་ཕེབས་རྗེས་ང་རང་ལས་ཞོར་གྱི་ཁོམ་པ་བཙལ་ནས་ང་རང་ཨ་ཕ་དར་གྲགས་སར་སོང་ནས། ཁོང་དང་མཉམ་དུ་སྒྲ་དག་འབྲུ་གསལ་གྱིས་བར་ཆད་ལམ་སེལ་དང་བསམ་པ་
མྱུར་འགྲུབ་གཉིས་པོ་དབྱངས་རྟ་ངེས་ཅན་ཞིག་ལ་བསྐྱོན་ནས་འདོན་ཀློག་བྱེད་པའི་འདས་དོན་དེ་ཚོ་ད་ལྟ་མི་ཡུལ་ས་མཐའ་འདི་ནས་སྐུ་དྲིན་དེ་དག་ལྷག་ཏུ་དྲན་ནས་རྡོ་བརྐོས་གཟུགས་བརྙན་བཞིན་
])5
1| ལྟོ་རྟེན་ཙམ་ཞེས་པ་ནི་ཤིན་ཏུ་རྒྱགས་པ་ཞིག་མ་ཡིན་པར་ལྟོ་བ་མ་ལྟོགས་ཙམ་ཟོས་པའི་ཟས་ལ་ཟེར།



དུ་དར་གཅིག་ལ་མིད་པ་མཆི་མས་འགག་ནས་དེ་གར་ཧད་དེ་ལངས་དགོས་བྱུང་།
ཉིས་སྟོང་ལྔ་ཡི་ལོ་རུ་ང་རང་པེ་ཅིན་དུ་སློབ་གྲྭ་ལ་འགྲོ་དགོས་པའི་དོན་དེ་ཨ་ཕ་དར་གྲགས་ཀྱི་མཁྱེན་ཚེ། ཁོང་གིས་བུ་ཆུང་ཁྱོད་རང་ས་དེ་རིགས་ལ་སླེབས་ཚར་རྗེས་ཟས་ཆུ་ཟ་མ་སོགས་ཀྱི་ཐད་ནས་
མིག་གིས་མཐོང་ཚད་རིག་ཚད་ལ་ལག་པས་མ་བསྙེགས། སྡིག་ལྟུང་ཆེན་པོའི་རིགས་དག་ལ་ངེས་པར་དུ་འཛེམ་དོགས་གནང་རོགས། འུ་ཚོ་གཉེན་ཉེ་འབྲེལ་ཚང་མ་ཡུལ་ལུང་གི་ཁྲིམས་དཀྲུགས། དགེ་
སྡིག་ལ་ཤན་མེད་པ་སོགས་མིན་པས་ཡ་རབས་སྲོལ་བཟང་དག་ནི་ངེས་པར་དུ་ཕ་ཚེ་བུ་རབས་བྱས་ནས་མ་ཉམས་པར་རྒྱུན་འཛིན་བྱེད་ཐུབ་དགོས་ཞེས་གསུངས་པ་དང་། ཁོང་ཉིད་སྐུ་ན་ཆུང་དུས་ཀྱི་
དཀའ་སྡུག་གི་འཚོ་བ་ཇི་འདྲ་ཞིག་སྤྱད་པ་སོགས་ཀྱི་ཐད་ནས་མི་ཆོས་ཀྱི་བསླབ་བྱ་མང་ཐག་ཆོད་ཅིག་གནང་བྱུང་།
ཨ་ཕ་དར་གྲགས་གཙོ་གྱུར་པའི་རང་གི་གཉེན་ཉེ་རྩ་ལག་མང་པོ་ཞིག་དང་། འབྲོང་མདའི་ཡུལ་ཀའི་འདྲིས་གཞུང་ཆེ་བའི་རྒས་གཞོན་ཕོ་མོ་མང་པོ་ཞིག ད་དུང་སློབ་གྲྭར་སོང་ནས་བཟུང་སློབ་གྲོགས་
ཀྱི་འབྲེལ་བ་ཆགས་པའི་ཤེས་ལྡན་པ་མང་པོ་ཞིག་འདས་གྲོངས་སོང་བའི་གནས་ཚུལ་དེ་དག་རྒྱང་རིང་མི་ཡུལ་ལུང་པ་འདི་ནས་གཉིད་མི་ཟིན་པའི་མཚན་མོ་རེ་རེ་ལ་དྲན་པའི་ཀློང་དུ་འཛུལ་དུས་
ངས་སྔས་མགོའི་མཆོད་ཁྲི་ཆུང་ཆུང་ཐོག་ནས་ཁ་ཏོན་མར་གདན་ནས་ཚེ་འདས་དེ་དག་གི་མིང་ནས་བོས་ཏེ་ལྟུང་བཤགས་དང་། བཟང་སྤྱོད། བདེ་སྨོན་སོགས་བཏོན་པ་ཡིན། ཕ་རོལ་པོས་བལྟས་ན་སློབ་
གྲྭ་ཆེན་མོ་འདི་འདྲ་ཞིག་གི་ནང་ནས་གཞན་གྱི་མིག་ལམ་ན་མི་མཛའ་བའི་“ལས་ཀ་འདི་རིགས་སྒྲུབ་དགོས་མི་འདུག་སྙམ་མོད། འོན་ཀྱང་ཕ་ཡུལ་དང་གཉེན་ཉེ་དང་ཁ་བྲལ་ནས་རྒྱང་རིང་གི་མི་ཡུལ་
ལུང་པ་འགྲིམ་པའི་ཚེ་ན། མ་ཡུམ་གྱིས་གནང་བའི་སྐེད་དུ་འདོགས་པའི་མེ་ལོང་སེར་ཆུང་དེ་དང་། ཨ་ཕས་བསྒྲིགས་ཤིང་འདོན་པར་སྐུལ་བའི་ཁ་ཏོན་དེ་གཉིས་ནི་སེམས་ཀྱི་འཁྲི་ས་བརྟེན་ས་ཞིག་ཏུ་
གྱུར་འདུག བསླུ་བ་མེད་པའི་སྐྱབས་གནས་དཀོན་མཆོག་གསུམ་པོ་མཁྱེན་ཞེས་རྟག་ཏུ་ང་རང་ཚོས་གསོལ་བ་སྨོན་ལམ་འདེབས་ཀྱིན་ཡོད་པ་དེ་ཡང་རྒྱུ་མཚན་གནས་ལུགས་འདི་འདྲ་ཞིག་ལ་ཐུག་པ་
196
D མིག་ལམ་ན་མི་མཛའ་ནི་མིག་ལམ་ན་མི་མཛེས་ཞེས་པ་དང་དོན་གཅིག



ལོས་ཡིན། ལྷག་ཏུ་མི་ཡུལ་ས་མཐར་འགྲིམ་ཚེ་རང་སེམས་བདེ་བར་འགོད་པའི་རྒྱུ་གཅིག་དང་། ཕ་ཡུལ་དྲན་པའི་གསོས་སྨན་གཅིག་པུ་ནི་མ་ཎི་འབྲུ་དྲུག་འདི་ཁོ་ན་རེད་འདུག ད་དུང་སྤུན་ཆུང་ངེད་
ཚོས་པེ་ཅིན་ནས་སློབ་གཉེར་བྱེད་པའི་གདོང་ལ་པེ་ཅིན་དུ་ཕྱག་ལས་གནང་བའི་ཕ་ཡུལ་ཁམས་ཡུལ་ཤུལ་པའི་དགེ་རྒན་ཚོས་སློབ་སྦྱོང་དང་འཚོ་བ་གཉིས་ཀའི་ཐད་ནས་ཐུགས་ཁུར་དང་རོགས་རམ་
ཚད་མེད་གནང་རྐྱེན། ས་མཐའ་དེ་ནས་ཡུལ་དང་ཁྱིམ་མི་དྲན་པའི་གདུང་བའང་གང་ལ་གང་འཚམས་སེལ།
སྤྱིར་བཏང་ཡིན་ན་དུད་ཡར་འགྲོ་ཚང་གི་སྤུན་མཆེད་ངེད་གཉིས་ནི་སྐུ་ཞབས་ཞོགས་དུང་ལགས་ཀྱི་དཔྱོད་ཤེས་རྒྱང་འབོད་དང་། དོགས་སློང་གི་སྙིང་སྟོབས། རིགས་ཤེས་ཀུན་གྲོལ། སྐུ་ཞབས་མེ་ལྕེ་
ལགས་ཀྱི་ཚེར་མའི་ལམ་གྱི་ང་རོ་སོགས་དང་། ལྕམ་འཇམ་དབྱངས་སྐྱིད་ཀྱི་ཟ་མ་མོའི་སྐྱིད་སྡུག་གངས་མ་ཆར། ཚ་བ་མདའ་སྨྱུག་གིས་བརྩམས་པའི་ཕྱིར་རྟོག་སོགས་བློ་འབྱེད་གསར་བཏོད་ཕྱོགས་ཀྱི་
ལམ་བུར་མདུན་སྐྱོད་མཛད་བཞིན་པའི་དཔྱོད་ལྡན་པ་དག་གི་གསུང་རྩོམ་ཡང་མཇལ་བཞིན་ཡོད་ལ། དྲན་ཤེས་བག་ཡོད་དུ་ཕེབས་པའི་སྐྱེས་བུ་སྒོ་ཤེས་རབ་རྒྱ་མཚོ་ལགས་ཀྱིས་མཛད་པའི་ང་ཚོ་སད་
རན་དང་། རྒྱུན་ཤེས་དང་ལམ། གྲོགས་བཟང་པོ་བོ་ཐར་བཀྲ་ཤིས་ཆོས་འཕེལ་ལགས་ཀྱི་བོད་ཀྱི་ཤེས་རིག་གི་མདུན་ལམ་གླེང་བའི་འབོལ་རྩོམ་དང་། ཤེས་རབ་བསྟན་དར་ལགས་ཀྱིས་བརྩམས་གནང་
བའི་ནང་བསྟན་དཔལ་འབྱོར་རིག་པ་དང་། ར་སེ་དཀོན་མཆོག་རྒྱ་མཚོའི་བོད་རེ་བ་ཅན་སོགས་རབ་བྱུང་པའི་སྡེ་ལས་བྱུང་བའི་བོད་ཀྱི་སྤྱི་ཚོགས་དང་རིག་གཞུང་གི་མདུན་ལམ་ལ་དགག་བཞག་སྤོང་
གསུམ་བྱེད་པའི་བརྩམས་ཆོས་དང་། གསེར་རྟ་བླ་མ་རུང་གི་མཁན་ཆེན་ཚུལ་ཁྲིམས་བློ་གྲོས་ཀྱིས་མཛད་པའི་སྐྱེ་བ་སྔ་ཕྱིའི་རྣམ་གཞག་དང་། ལུག་རྫི་རྒན་པོའི་ཀུ་སྒྲ། དུས་ཐོག་ཆར་པ། དམར་ཟས་སྤོང་
དགོས་ཚུལ་སོགས་ཀྱི་ཕྱག་རྩོམ་དང་། རྨེ་སྤྲུལ་བསྟན་འཛིན་རྒྱ་མཚོས་མཛད་པའི་ལོག་རྟོག་དོང་སྤྲུགས་དང་། སྐད་གཉིས་སྨྲ་བའི་མཁན་པོ་བསོད་དར་རྒྱས་སོགས་ཀྱིས་མཛད་པའི་བརྩམས་ཆོས་ཀྱང་
མཇལ་བཞིན་ཡོད་ལ། རྒྱ་ཡིག་གི་ཐད་ནས་ཆོན་ལིས་ཆུན་གྱི་དཔེ་ཤག་ནང་གི་གསར་བརྗེ་དང་། གཞིས་ཇེའི་འཁྱག་དང་མེ། འོད་དང་གཟུགས་སོགས་སྤྱི་ཚོགས་གནས་ཚུལ་ལ་དཔྱད་བརྗོད་དང་། མི་
གཤིས་བཟང་ངན་ལ་དགག་བཞག་གནང་བའི་བརྩམས་ཆོས་དག་ལའང་བལྟས་ཏེ་དེང་གི་ལུང་པའི་སྤྱི་ཚོགས་ཀྱི་དངོས་ཡོད་གནས་ཚུལ་དང་སྦྲགས་ནས་ངེད་གཅེན་གཅུང་གཉིས་བར་དུའང་ནམ་
197



198
རྒྱུན་བསམ་ཚུལ་བརྗེ་རེས་བྱས།
དཔེ་ཆ་དེ་དག་ཀློག་ཚེ་རང་ལ་བློ་བསྐྱེད་གསར་པ་རེ་བྱུང་བའི་དབང་གིས་ཀུན་སློང་རྣམ་དག་གི་སྒོ་ནས་སྐབས་ཤིག་ལ་ངས་པེ་ཅིན་ནས་སློབ་གཉེར་གནང་བའི་ཕ་ཡུལ་གཅིག་པའི་སློབ་གྲོགས་ཤིག་
ལ་སྐུ་ཞབས་ཞོགས་དུང་སོགས་ཀྱིས་བརྩམས་མཛད་པའི་དཔེ་ཆ་རེ་གཉིས་ལྟོས་དང་ཞེས་བཤད་ཚེ། སློབ་གྲོགས་དེས་རང་གི་བསམ་བློར་དུག་རྩ་རྒྱས་པའི་དཔེ་ཆ་དེ་རིགས་སྔས་མགོའི་རྩེ་རུའང་མི་
འཇོག་དཀོན་མཆོག་གསུམ་པོ་ཞེས་མནའ་རྒན་གཡུགས་པས་ང་རང་ཧ་ལས་བྱུང་། གལ་སྲིད་དཔེ་ཆ་དེ་རིགས་བལྟ་བ་ཙམ་གྱིས་རང་གི་བསམ་བློ་ལ་འགྱུར་བ་སོང་ནས་རང་ཚུགས་ཤོར་བ་ཡིན་ན་ང་
ཚོས་འཛམ་གླིང་གི་བསམ་བློ་ཆེན་མོ་བ་དག་གི་དགོངས་པ་དག་ཇི་ལྟར་བླང་དོར་བྱས་ནས་རང་རིགས་ཡར་རྒྱས་གཏོང་ཐུབ་བམ། གལ་སྲིད་གངས་ལྗོངས་ལུང་པའི་ཆོས་རྒྱལ་མེས་དབོན་རྣམ་པས་
འཕགས་པའི་ཡུལ་གྱི་ནང་ཆོས་རིག་གཞུང་དག་ཁ་བ་གངས་ཅན་པའི་ལུང་པར་ནང་འདྲེན་ཞུས་མེད་ན། གལ་སྲིད་འཕགས་བོད་ལོ་པཎ་རྣམས་ཀྱིས་དཀའ་བ་བརྒྱ་ཕྲག་ལ་མ་འཛེམ་ནས་ཆོས་གཞུང་
པོ་ཏི་བྲག་རི་བརྩེགས་འདྲ་དེ་དག་གཞན་གྱི་སྐད་ལས་བོད་སྐད་དུ་བསྒྱུར་མེད་ན། གལ་སྲིད་བྷོ་ཊའི་མཛངས་བློན་ཚོགས་ཀྱིས་རང་གི་སྤུན་ཟླ་མི་རིགས་མ་ཧ་ཙི་ན་གཙོ་བྱས་པའི་ཡུལ་ཕྱོགས་གཞན་
ནས་བཟོ་རིག་པ་དང་། གསོ་བ་རིག་པ། སྐར་རྩིས་རིག་པ་སོགས་རིག་གཞུང་དག་བསིལ་ལྡན་བྷོ་ཊའི་ལྗོངས་སུ་འདྲེན་མེད་རྒྱུ་ན་སོགས་ལྟ་བུའི་དྲི་བ་བརྒྱ་ཕྲག་ཅིག་གདོང་ཐད་དུ་སླེབས།
དོན་ངོ་མར་ང་ཚོའི་ཡབ་མེས་དག་ལ་ཤེས་རིག་ནང་འདྲེན་གྱི་བློ་མཛངས་དང་ཐབས་མཁས་འདི་མེད་པ་ཡིན་ན་ང་ཚོ་ལ་ད་ལྟའི་འཛམ་གླིང་ཤར་ནུབ་མེད་པས་བྷོ་ཊའི་ཞི་བདེ་དང་བྱམས་བརྩེའི་རིག་
གནས་ཞེས་ཡིད་སྨོན་ཤོར་བ་འདི་ཡོད་སྲིད་རྒྱུ་མ་རེད། ཨ་རེ། གལ་ཏེ་བླང་དོར་འཇུག་ལྡོག་གི་གནས་ལ་མཐའ་གཅིག་ཏུ་བློ་མིག་ལྡོང་པ་ཡིན་ན་འགྲོ་བ་ཀུན་ལས་ཤེས་ལྡན་འགྲོ་བ་མི་ཞེས་མིང་མཆོག་
ཏུ་གྱུར་པ་ཞིག་འཛིན་པ་ནི་དགོས་པ་ཅི་ཡང་མ་མཆིས་སོ། །ང་ཚོ་ལོ་ཆུང་གཞོན་ནུ་ཚོས་ངེས་པར་དུ་རང་གི་ལྟ་རྒྱ་ཐོས་རྒྱ་ཆེ་རིམ་བཞིན་དུ་འཛམ་གླིང་གི་ས་ཆ་འདྲ་
ང་གི་ས་ཆ་འདྲ་མིན་དང་། མི་རིགས་འདྲ་མིན།
རྒྱལ་ཁབ་འདྲ་མིན་ནས་རིག་གཞུང་ཡག་བཙོག་དང་། ཤེས་རིག་བདེན་རྫུན། གནས་ལུགས་དཀར་ནག་ལ་བརྟག་དཔྱད་ཉམས་ཞིབ་ཡང་ནས་ཡང་དུ་བྱས་ནས། རང་ལུས་གསོ་བའི་བཅུད་ཀྱི་ཤེས་རིག་



དག་ནི་ངོམས་པ་མེད་པར་གཞིབ་ནས་འཚོ་བའི་སྟོབས་ཤུགས་རྒྱས་པར་བྱེད་དགོས། གལ་སྲིད་རང་ལུགས་ཀྱི་ཤེས་རིག་གིས་རང་ལུས་གསོ་བར་ཕན་ཐོགས་ཆེ་འདུག་ན་མེས་པོས་བསྩལ་བའི་ཤུལ་
ནོར་དེ་ཉིད་མ་ཉམས་གོང་དུ་ལོས་སྤེལ། དེ་མ་ཡིན་པར་ལུང་པ་གཅིག་ཁོ་ནའི་བསམ་བློ་དང་རིག་གཞུང་ཞིག་གིས་མི་རིགས་ཤིག་དང་ཡུལ་ལུང་ཞིག་གི་བསམ་བློའི་ཁ་ཕྱོགས་བསྒྱུར་དགོས་ན། སྤྱིར་
འགྲོ་བ་མིའི་རིགས་ཀྱི་ཤེས་རིག་འཕེལ་རྒྱས་འགྲོ་བའི་གནས་ལུགས་ལ་སྐུར་བ་བཏབ་པ་ཡིན་ལ། དེང་སང་འཛམ་གླིང་གི་འཕེལ་རྒྱས་འགྲོ་ཕྱོགས་དང་ཡང་མི་མཐུན་ནོ། །མིག་སྔར་ཡུལ་མི་བློ་དཔྱོད་
ཆེ་བ་དག་དང༌། གཟུར་གནས་དཔྱོད་ཤེས་ལྡན་པའི་ཤེས་ལྡན་ཕལ་མོ་ཆེས་དགའ་མོས་བྱེད་ཕྱོགས་ནི་ཀུན་སྤྱོད་ཡ་རབས། ལྟ་བ་གུ་ཡངས། འཚོ་གནས་ལྷོད་འཇམ་དེ་ཡིན་པར་འདུག་པས་བདག་གི་
ཉེ་ཁོར་གྱི་མི་མང་པོ་ཞིག་གིས་ད་དུང་དོན་དེ་ཧ་མ་གོ་བའི་སྐྱོན་དུ་འདུག སྤྱིར་གཞན་གྱིས་རང་ངོས་ཀྱི་ལྟ་བ་དང་དད་མོས་ལ་བརྩི་འཇོག་བྱེད་དང་མི་བྱེད་ནི་རང་ངོས་ཀྱི་མི་གཤིས་དང་། ཀུན་སྤྱོད།
བསམ་བློ་ལ་རག་ལས་ཡོད། གལ་སྲིད་རང་ཉིད་ཨ་གསར་ཆེ་བ། རང་ཚུགས་མི་བརྟན་པ་ཞིག་ཡིན་ན་གཞན་གྱིས་ཁྱེད་ལ་བརྩི་འཇོག་དགོས་ཞེས་ལན་བརྒྱར་དུས་ཀྱང་ཕན་པ་ཡོད་རེ་སྐན། ཡང་དེ་
བཞིན་དུ་ལེགས་ཉེས་བདེན་རྫུན་མི་བརྟག་པར་ངེད་རེ་ལུང་པ་ནང་དུ་ཕྱི་འོངས་རིག་གནས་མི་དགོས། དེ་ནི་དུག་ཡིན། དེ་ནི་གདོན་ཡིན་ཞེས་རི་བོང་ཅལ་འདྲོགས་བྱེད་པའི་ངུ་འབོད་ལན་སྟོང་བྱས་
ཀྱང་རང་ལུས་གསོ་བའི་ཟས་བཅུད་དང་། རང་ཚུགས་ཟིན་པའི་རྟེན་ཕུར་མི་འོངས་ངེས་ཅན་རེད། སླར་སྨྲས་པ། སྔོན་བྱོན་མཁས་དབང་འཕགས་པའི་ཡུལ་དུ་བརྟོལ། །ད་བྱོན་མཁས་དབང་ཙི་ན་ཡུལ་
དུ་བཞུགས། །དོན་གཉེར་ཅན་གྱི་སྐལ་ལྡན་སློབ་བུ་དག །གནས་དེར་འདུས་པ་ཇི་འདྲ་ངོ་མཚར་ཆེ། །
|99



तुम्हाला
དེ་ཡང་ང་རང་ཆུ་དམར་ལེབ་རྫོང་ཁོངས་ཀྱི་ཡུལ་སྲིདགཞུང་འབའ་དགོན་དང༌། ག་་རླུང་། ཆིག་སྒྲིལ།
གཡུ་སྐྱེ།། རྨ་སྟོད། ཆུ་དམར་ཡུལ་ཚོའི་མདོ་ཕྱུགས་དང༌། མཚོ་ཁྲི་སོགས་དང༌། འབྲི་སྟོད་རྫོང་ཁོངས་ཀྱི་་
ཡུལ་ཚོ་སྲིད་གཞུང་འོ་སྐྱ་དང༌། བྲག་དཀར། སྟོད་མཚོ་
། འབྲི་ཆུ། འདམ་ལྗོངས། དགོན་གསར་སོགས་ལ་ཕྱིན་
དུས་ད་གཟོད་ཆུ་བོ་འབྲི་ཟླ་རྨ་གེ་སུམ་འབྱུང་ཡུལ་ནི་ཨེ་ཤ་ཡའི་ཆུ་མ་ཁྲོད་ཆེན་མོ་དང་། མི་ཡུལ་གྱི་དགག་
དག་པའི་ཞིང་ཁམས་ཞེས་པ་སོགས་ཀྱི་མཚན་སྙན་རྩོད་པན་
འཛིན་པར་རྒྱུ་མཚན་ཡོད་པར་ཤེས།
ནོར་གནག་གི་ན་ཚིལ་དང་འོ་ཞོ་ལ་བརྟེན་པའི་འགྲོག་ཡུལ་གྱི་མི་རྣམས་ལ་རྒྱུན་ལྡན་གྱི་ནང་གཙོ་བོ་ནི་
ན་ཆིན་ནད་ཀ་པ་དང་ཁ་པ། གློ་གཅོང་གི་ནང་། འབྲུམ་ནད། སྤུན་བུའི་ནད། སྙིང་ནད་སོག་པ་རེད་འདུག །
དེ་ཡང་ཕྱོགས་གཅིག་ནས་བཤད་ན་མཐོ་སྒང་གི་གནམ་གཤིས་དང༌། འཚོ་བའི་ཁོར་ཡུག །ཉིན་རྒྱུན་
ཁ་ཟས་ཀྱི་དབང་གིས་ཡིན་པ་དང༌། ཕྱོགས་གཞན་ཞིག་ནས་ལུང་པའི་ཡུལ་སྲོལ་གོམས་གཤིས་དང་ཁྱིམ་
ག་ག་གི་ཡིད་ཤེས་
༢



ལེའུ་བཅུ་གསུམ་པ།
སྐྱིད་སྡུག་སྣང་བ་ཟླ་བའི་སྟར་ལ་བརྒྱུས། །
མི་བརྗེད་དྲན་པའི་ཐོ་ཞིག་འདི་རུ་བཏབ། །
བྱང་ཆུབ་སེམས་དཔའ་ཡང་ཆོས་བཞི་དང་ལྡན་ན་ཚོགས་མང་པོ་ཀུན་དང་མཐུན་པར་འགྱུར་རོ། །བཞི་གང་ཞེ་ན། བདག་
ཆོས་སྒྲུབ་ན་ཡང་ཁྱད་པར་ཐོབ་པར་མི་སྒྲུབ་པ་དང་། ལེ་ལོ་མེད་པར་རྟག་ཏུ་བཀུར་སྟི་དང་གུས་པའི་སེམས་སྐྱེད་པ་དང་།
ཆོས་ཀྱི་ཕན་པ་འབའ་ཞིག་ཚོལ་གྱི་བདག་མི་སྤྱོམ་པ་དང་། གཞན་ལ་དགེ་བའི་ཆོས་བསྟན་ཀྱང་རྙེད་པ་དང་། བཀུར་སྟི་དང་།
གྲགས་པ་མི་ཚོལ་བ་དང་བཞིའོ། ། ཞེས་ཐར་མདོ་ལས་དྲངས།



203
ངས་ཉིས་སྟོང་བརྒྱད་ལོའི་ལོ་འཁོར་མོ་ཞིག་གི་བརྗེད་ཐོ་ཞིག་བྲིས་ཡོད་པ་དེ་ཅུང་ཟད་ཉུང་འཕྲི་བཏང་ནས་སྐྱིད་སྡུག་གླེང་བའི་གཏམ་རྒྱུད་འདིའི་བར་གསེང་དུ་བཅུག་ན་འདི་ལྟར་ཏེ། སྐབས་རེ་མི་
ཚེའི་རིན་ཐང་ཟེར་བ་ནི་དངོས་གནས་དོན་ག་འདྲ་ཞིག་གིས་མཚོན་དགོས་པ་ངས་ད་དུང་ཧ་གསལ་པོ་ཞིག་གོ་ཀྱིན་མི་འདུག མི་ཚེ་ཕྱེད་ཙམ་ཕྱིན་ཀྱང་དྲིན་ཆེན་ཕ་མ་དང་དགེ་བའི་བཤེས་གཉེན།
མཛའ་བའི་སྤུན་གྲོགས། སྙིང་གི་དགའ་མ་སོགས་ལ་མི་ཡུལ་འདི་ནས་གྲུབ་འབྲས་འདི་དང་དེ་ཞེས་མངོན་གསལ་ཞུ་རིན་ཡོད་པ་ཞིག་རྙེད་མ་སོང་། འོན་ཏེ་མི་ལུས་ལོན་པའི་ཚེ་ན་འཇིག་རྟེན་ཁྲ་ཁྲའི་
ལྟད་མོ་དང་། ཟིན་དང་མ་ཟིན་པའི་འབྱུང་བའི་སྒྲ་དེ་ཁྲ་ཆུང་མིག་དང་ཨ་ཅོག་རྣ་བའི་སྤྱད་བྱར་གྱུར་པས། ནམ་ཞིག་རྒ་བའི་ཁུར་གྱིས་དུད་དེ་གཞན་ཡུལ་དུ་འགྲོ་བའི་ཚེ་ན་མཚུན་གྱི་ལྷ་ལ་འཇིག་རྟེན་
མི་ཡུལ་ནས་མཐོང་བའི་སྣང་བ་དཀར་དམར་དེ་ཞུ་འབུལ་ཞིག་དགོས་ལ། རིགས་རུས་གཅིག་པའི་བུ་ཚ་ལ་སྐྱེ་བོ་རང་གིས་ཚེ་འདི་ལས་རྙེད་པའི་བློ་རིག་དང་དངོས་ཟོག་གང་རུང་ཀྱང་ཤུལ་ནོར་གྱི་
ཚུལ་དུ་འཇོག་དགོས་པར་གདའོ། །
ཉིས་སྟོང་བརྒྱད་ལོའི་ཟླ་བ་གསར་པ་ཚེས་པའི་དུས་སུ། ས་ཆ་འགའ་རེ་ནས་དགའ་འབོད་ཀི་སྒྲས་ལོ་གསར་སྔོན་བསུ་བྱས་ལ། ས་ཆ་འགའ་རེ་ནས་ཀུ་ཅོ་འུར་སྒྲ་མེད་པར་སྔར་བཞིན་དུ་འཇམ་ཐིང་
ཐིང་དང་ཁུ་སིམ་སིམ་ལ་གནས། ཟླ་མགོ་ཟིན་ཚེ་སློབ་གྲྭའི་གནང་བ་དང་བསྟུན་ནས་མདོ་དབུས་ཁམས་གསུམ་གྱི་རིགས་མཐུན་སློབ་གྲོགས་གཙོ་བྱས་པའི་སློབ་མ་ཕལ་ཆེ་ཤོས་ནི་ཕ་ཡུལ་དུ་ལོག་སོང་།
ཀྲུང་དབྱང་མི་རིགས་སློབ་ཆེན་བོད་རིག་པ་གླིང་ནས་སློབ་གྲོགས་བཅུ་ཁ་འདུས་མིན་ཞིག་ཡུལ་ལ་མ་ལོག་པར་སོ་སོའི་མཐར་ཕྱིན་དཔྱད་རྩོམ་འབྲི་བ་དང་། དབྱིན་ཡིག་འཛིན་
ཛིན་གྲྭ་ལ་ཞུགས་པ། ལས་
ཀ་བཙལ་བ་སོགས་སོ་སོའི་དམིགས་ཡུལ་རེའི་ཆེད་དུ་ནམ་རྒྱུན་ཐལ་སྨུག་གིས་ཡོངས་སུ་བཏུམས་པའི་མཁར་གྲོང་འདི་རུ་བསྡད་དེ་དགུན་ཟླའི་གྲང་ལྷགས་སྐྱེལ་གྱིན་འདུག ང་རང་ལ་མཚོན་ན་ཞིབ་
འཇུག་སློབ་མ་ཞེས་པའི་མིང་བྱང་འདི་ནི་ལྗིད་ཏིག་གེར་སྣང་བས་མཐར་ཕྱིན་དཔྱད་རྩོམ་ལེགས་པོ་ཞིག་འབྲི་ཐུབ་རྒྱུ་ནི་ངའི་ལས་ཀ་གཙོ་ཆེ་ཤོས་ཤིག་ཏུ་གྱུར་ཡོད་སྟབས། ཕྱོགས་གཅིག་ནས་མཐར་



བས་ཤེས་
ཕྱིན་དཔྱད་རྩོམ་སྐོར་གྱི་དཔྱད་གཞི་ཡིག་ཆ་འཚོལ་སྡུད་དང་། ཕྱོགས་གཅིག་ནས་འབྲི་རྒན་གྲྭ་མའི་གོམ་པ་སྤོ་བ་ནང་བཞིན་བྲེལ་ཟིང་མེད་པར་རྩོམ་འབྲི་ལ་གཞོལ། ཟླ་དཀྱིལ་ནས་བཟུང་ཡུ་གུར་
གྲོགས་པོ་ཨ་ལིས་མུའི་རོགས་རམ་ལ་བརྟེན་ནས་ཡུ་གུར་སློབ་གྲོགས་ཚོ་དང་མཉམ་དུ་ཟླ་བ་གཅིག་གི་རིང་ལ་དབྱིན་ཇིའི་འཛིན་གྲྭ་ཞིག་ཏུའང་ཞུགས་པའི་གོ་སྐབས་རྙེད། དེའི་རིང་ལ་མི་རིགས་ཐ་
དད་དང་། ཆོས་ལུགས་ཐ་དད། སྐད་ཡིག་ཐ་དད་ཡིན་པའི་སློབ་གྲོགས་འདི་དག་དང་མཉམ་དུ་སློབ་སྦྱོང་བྱེད་ཚེ། ཁོང་ཚོའི་བསམ་བློ་དང་། དད་པ། འཚོ་བ་སོགས་སྣ་ཚོགས་པ་ཞིག་ལ་རྒྱུས་ལོན་བྱུང་
ཤེས་རིག་གི་གོ་རྟོགས་སམ་རང་ལ་བློ་བསྐྱེད་གསར་པ་མང་པོ་ཞིག་ཐོབ།
སྤྱི་ཟླ་གཉིས་པ་ནི་གནམ་ལོ་གསར་ཚེས་ཀྱི་དགའ་སྟོན་ལ་རོལ་བ་དང་མི་རིགས་ཀྱི་ཡུལ་སྲོལ་གོམས་གཤིས་སོགས་ལ་བསམ་བློ་བཏང་ཞིང་། ཆོལ་གསུམ་ཞིང་གི་སྤུན་ཟླ་ཚོ་ལ་རྩིས་མཐོང་ཆེ་རུ་སོང་
བའི་ཟླ་བ་ཞིག་རེད། བོད་རབ་བྱུང་བཅུ་བདུན་པའི་ས་བྱི་ལོའི་གནམ་ལོ་གསར་ཚེས་ནི་རྒྱ་བོད་གཉིས་ཀའི་ལོ་སར་དུས་ཆེན་དུས་གཅིག་ཏུ་འཁེལ་བས་ཕ་མ་རྒྱང་ཐག་རིང་ཞིང་ཕ་ཡུལ་རྨི་ལམ་དུ་
འཁོར་བའི་རྒྱ་གྲོང་ཆེན་མོ་འདི་ནས་གྲོགས་མེད་ཁེར་རྐྱང་དུ་དུས་ཆེན་ལ་རོལ་བའི་སྡུག་ཡུས་དང་སྐྱོ་སྣང་དེ་ཙམ་མེད། ལོ་གསར་གཏོང་བའི་གྲ་སྒྲིག་བྱ་བ་དེ་འདྲ་ཚགས་སུ་མ་ཚུད་མོད། འོན་ཏེ་
རིགས་ཞེན་གྱི་འདུ་ཤེས་དང་། ལས་ཀའི་འགན་འཁྲི་ཞིག་གིས་ཀྱང་བོད་ལུགས་ལོ་གསར་ལ་ཐུན་མིན་གྱི་ཁྱད་ཆོས་ཅི་ཞིག་ཚང་དགོས་མིན་གྱི་ཐད་ལ་བསམ་བློ་ཡང་ཡང་བཏང་། ལྷག་ཏུ་ཞིབ་འཇུག་
སློབ་མའི་སློབ་ཚོགས་ཀྱི་དྲིལ་བསྒྲགས་པ་ཞིག་དང་འཛིན་གྲྭའི་གྲྭ་དཔོན་ཞིག་གི་ངོས་ནས་བཤད་ན་འགན་ཆེར་ཙམ་འདུག ཐོག་མར་ལོ་གསར་དགོང་ཚོགས་ཀྱི་སྐུ་མགྲོན་དང་། གསོལ་ཁང་། རྩེད་
རིགས། མགྲོན་ཤོག་སོགས་གྲ་སྒྲིག་བཟང་པོ་ཞིག་ཨེ་ཡོང་བལྟས། དགོང་ཚོགས་དངོས་ལ་ཐུག་དུས་ཁ་བ་ཅན་གྱི་གླུ་གཞས་དང་བྲོ་གར་ཕུན་སུམ་ཚོགས་པ་ཞིག་རྩེས་ལ། ལོ་གསར་དགུ་ཐུག་གསོལ་ཞོར་
ལྷང་ལ་རྡོག་བརྫིས་སོགས་རོལ་རྩེད་ཀྱང་ཡིད་ཚིམ་པ་ཞིག་བྱས། སྤུན་ཟླ་མི་རིགས་རྒྱ་དང་། སོག་པོ་དང་ཡུ་གུར་སོགས་མི་རིགས་གཞན་པའི་སློབ་གྲོགས་མི་ཉུང་བ་ཞིག་ཀྱང་གདན་འདྲེན་ཞུས་པས་
ཚང་མས་ངེད་ཚོ་བོད་ཕྲུག་ཚོའི་ཤེས་རིག་དང་བློ་གྲོས། མཐུན་སྒྲིལ་དང་མཛའ་བརྩེ། མཉམ་ཞུགས་དང་ཧུར་བརྩོན་སོགས་ལ་དགའ་མགུ་ཡི་རངས་རྒྱ་ཆེར་བྱས། ང་རང་ཚོ་ཡང་སྐྱིད་སྡུག་མཉམ་ཁུར་
20)4



དང༌། གཅིག་ཕན་གཅིག་རོགས་ཤིག་ཡོང་བར་མ་ཚད། སྤོབས་པ་ཆེར་བསྐྱེད་ཀྱིས་རིགས་ཞེན་གྱི་འདུ་ཤེས་སོགས་ཀྱི་ཐད་ལ་ལྷོད་གཡེང་དང་ལེ་ལོ་བྱེད་མི་རུང་བའི་ངོས་འཛིན་ཇེ་ཆེར་སོང་།
སྤྱི་ཟླ་གསུམ་པའི་ཚེས་བཅུ་བཞི་ལ་སྟོད་ཉི་མ་ལྷ་ས་གཙོས་པའི་ལུང་པའི་སྟོད་སྨད་བར་གསུམ་ནས་བྱུང་བའི་གནས་ཚུལ་དེས། ལོ་ངོ་བརྒྱ་ཕྲག་མང་པོ་ཞིག་ལ་རྒྱལ་པོ་སྲོང་བཙན་སྒམ་པོ་དང་ལྷ་
གཅིག་རྒྱ་བཟའ་ཀོང་ཇོ་གཉིས་ཀྱི་གཉེན་སྒྲིག་དགའ་སྟོན་གྱི་ཡོ་ལང་གིས་གནམ་ས་འགུལ་བ་བྱས་པའི་གནའ་གཏམ་རིང་མོ་ལ་ཡིད་སེམས་རབ་ཏུ་དགྱེས་པའི་བོད་རྒྱ་མི་རིགས་ཆེན་མོ་གཉིས་ཀའི་
སེམས་སུ་སྡུག་བསྔལ་བརྗོད་ཐབས་བྲལ་བ་ཞིག་བཟོས་པས་ཡིད་ཕམ་དགོས་པ་ཞིག་རེད།
སྤྱི་ཟླ་བཞི་པ་ནི་ང་རང་ལ་ཆ་མཚོན་ནས་བཤད་ན་རང་གི་བསམ་སྦྱོར་མཐའ་དག་ལ་མནོ་བསམ་ཡང་ཡང་བཏང་དགོས་པའི་ཟླ་བ་ཞིག་རེད། དེ་ཡང་སྦྲང་དཀར་རྩམ་པ་ཟོས་ནས་འཚར་བའི་སྐྱེ་བོ་
ཞིག་ལ་མཚོན་ན་དུས་དང་རྣམ་པ་ཀུན་ཏུ་ཁེ་དང་རྒྱལ་ཁ་གཞན་ལ་སྟེར། གྱོང་དང་ཕམ་ཁ་རང་གིས་ཁུར་ཞེས་པའི་ཆོས་ཀྱི་ཁོར་ཡུག་ཁྲོད་ནས་འཚར་ལོངས་བྱུང་བས་སྤུན་ཟླ་མི་རིགས་བར་ལ་ཞི་
མཐུན་མཛའ་བརྩེ་ཡི་འཚོ་བ་རོལ་བར་ཁ་ཞེ་གཉིས་མེད་ཀྱིས་དགའ་བ་སྨྲོས་མ་དགོས། མེས་རྒྱལ་ལ་དགའ་ཞེན་དང་མི་རིགས་ལ་གཅེས་སེམས་ཡོད་པ་ནི་མི་རིགས་ཚང་མའི་ཆོས་ཉིད་ཅིག་ཡིན་པར་
མཐོང་། འོན་ཏེ་གཞན་ལ་གནོད་ཅིང་འཚེ་བའི་བསམ་པ་ངན་པ་དང་སྦྱོར་བ་རྩུབ་པོའི་སྒོ་ནས་རང་ཕྱོགས་ཀྱི་རྒྱལ་གཅེས་དང་། རང་རིགས་ཀྱི་བརྩེ་སེམས་བྱ་བ་སྒྲུབ་པ་ནི་འཛམ་བུ་གླིང་གི་ཞི་བདེ་
ལ་དགའ་བའི་སྐྱེ་བོ་བསམ་ཤེས་ཅན་ཡོད་ཚད་ཀྱིས་མི་འདོད་པའི་མཆིལ་ཞགས་འཕེན་ས་ཡིན་པ་གཟུར་གནས་བློ་དང་ལྡན་པ་ཀུན་གྱིས་མཁྱེན་གསལ་ལྟར་དུ་རེད། དེས་ན་རང་ཚུགས་མ་ཤོར་ཅིང་།
གཞན་སེམས་མ་དཀྲུགས་པའི་བསམ་སྦྱོར་རླབས་པོ་ཆེ་དེ་དག་རང་གཞན་གཉིས་ཀྱི་རྒྱུད་དུ་ངང་གིས་འཁྱིལ་ནས་མཐའ་ཐུག་གི་བདེ་སྐྱིད་ཅིག་ལོས་རྙེད།
སྤྱི་ཟླ་ལྔ་པའི་ནང་དུ་རང་བྱུང་འབྱུང་བཞི་འཁྲུག་པའི་གནོད་འཚེ་ཆེན་མོ། ས་འགུལ་ཆེན་པོ་ཞིག་ཁྲི་ཚང་ས་ཆ་ལ་རྒྱུག་པས་སྐྱེ་བོ་ཁྲི་མ་འབུམ་གྱི་གཅེས་པའི་ཚེ་སྲོག་ཤོར་བས་མི་རྟག་ཆོས་ཉིད་སྟོན་པའི་
ཟླ་བ་ཞིག་དང་། རང་ངོས་ནས་ཞིབ་འཇུག་སློབ་མ་ཞེས་པའི་མིང་ཐོག་ནས་བརྩམས་པའི་མཐར་ཕྱིན་དཔྱད་རྩོམ་ལ་དམ་བཅའ་བཞག་པའི་ཟླ་བ་ཞིག་དང་། དུས་རབས་མགོ་མའི་ལོ་རབས་དགུ་བཅུ་
3(95



206
ནང་ནས་གངས་རྒྱན་ན་ཆུང་ཚགས་པར་དང༌། ཁྲིམས་ལུགས་ཚགས་པར། བོད་ཀྱི་རྩོམ་རིག་སྒྱུ་རྩལ་དང་སྐྱ་རེངས་སོགས་ཀྱི་སྟེང་དུ་བྲིས་པའི་རྩོམ་ཐར་རེ་ཐོར་རེ་དེ་དག་བམ་པོར་བཟོས་ཏེ་གངས་རི་
ལ་འཁོར་བའི་སེམས་པ་ཞེས་པའི་དེབ་ཆུང་ཞིག་མི་རིགས་དཔེ་སྐྲུན་ཁང་ནས་དཔར་བའི་ཟླ་བ་ཞིག་རེད།
ལྔ་པའི་ཚེས་བཅུ་གསུམ་གྱི་ནངས་དུས་དེར་བུད་མེད་དགེ་རྒན་ཞིག་གིས་ང་ལ་ད་ལོའི་ལོ་འདི་དངོས་གནས་ང་ཚོ་ལ་དེ་འདྲ་ཡག་རྒྱུ་མི་འདུག་ཅེས་ཟེར། རྒན་ལགས་ཀྱིས་ལོ་འདི་ཡག་རྒྱུ་མི་འདུག་
ཟེར་བ་ནི་ཟླ་བ་དང་པོར་རྒྱལ་ཡོངས་ཀྱི་ཞིང་ཆེན་མང་པོ་ཞིག་ལ་གངས་ལོག་བབས་པ་དང་། ཟླ་བ་གསུམ་པ་ནང་ནས་བོད་དོན་གནས་ཚུལ་བྱུང་བ། ཟླ་བ་ལྔ་པའི་ནང་དུ་ཁྲི་ཚང་ལ་ས་འགུལ་བྱུང་བ་
སོགས་ལ་ཟེར་བ་ཡིན་པར་འདུག གང་ལྟར་ཡིན་ཀྱང་མེས་རྒྱལ་ལ་དགའ་ཞིང༌། མི་རིགས་ལ་གཅེས་པའི་བོད་ཕྲུག་སློབ་མ་ཚོས་ཁྲི་ཚང་གནོད་ཐེབས་ས་ཁུལ་ལ་གྱོན་གོས་དང་དངུལ་ལོ་བཅས་ཀྱི་
ཐད་ནས་རོགས་རམ་ཅི་ནུས་བྱས། ངས་ཀྱང་སློབ་གྲྭའི་རྒྱ་ལམ་སུམ་མདོའི་དགེ་རྩ་སྒམ་ཆུང་དེ་དག་ནང་དུ་སྔ་ཕྱིར་མི་དམངས་ཤོག་སྒོར་ཉིས་བརྒྱ་ཡས་མས་ཤིག་ཕུལ། དེ་མ་ཚད་ཉིན་མོར་དཔྱད་རྩོམ་
དམ་བཅའ་འཇོག་པར་གྲ་སྒྲིག་བྱས་ཤིང་། མཚན་མོ་མལ་དུ་ཉལ་དུས་ལུས་ངག་ཡིད་གསུམ་གྱི་སྒོ་ནས་ས་འགུལ་ཁྲོད་ནས་རྐྱེན་ལམ་དུ་ཤོར་བའི་ཚེ་འདས་དེ་དག་ལ་བར་དོའི་འཇིགས་སྐྲག་མེད་པ་
དང་། མཐར་ཐུག་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བསྔོ་བ་སྨོན་ལམ་ཡང་ཡང་བཏབ།
ལྔ་པའི་ཚེས་བཅུ་བདུན་ལ་བོད་རིག་པ་གླིང་ལ་བྲོ་ཧྲིའི་དམ་བཅའ་བཞག་པས་དགེ་སློབ་ཀུན་གྱིས་དཔྱད་རྩོམ་དང་དམ་བཅའ་གཉིས་ཀ་ལ་གདེང་འཇོག་རན་པར་གནང་བས་སེམས་པ་དགའ་བས་
མྱོས་ཤིང་། སྐབས་དེར་ལོ་གསུམ་གྱི་འཚོ་བ་དང་སློབ་སྦྱོང་གི་མྱོང་བ་གླེང་དུས་དགའ་མགུ་ཡི་རངས་ཀྱིས། གཅིག་ནས་བཀའ་དྲིན་བླ་ན་མ་མཆིས་པའི་དགེ་རྒན་དམ་པ་བློ་བཟང་མཁས་གྲུབ་གཙོ་
གྱུར་བའི་བཤེས་གཉེན་དག་ལ་བཀའ་དྲིན་དང་གུས་ཕྱག་ཞུས་པ་དང་། གཉིས་ནས་མ་འོངས་ལས་དོན་ཐོག་ནས་རང་རྒྱུད་དུ་ལོབ་པའི་ཤེས་ཡོན་དེས་མི་རིགས་རིག་གནས་ཉམས་གསོ་དང་དར་སྤེལ་
ལ་འབད་འབུངས་བྱ་ཡོང་ཞེས་དགེ་བའི་བཤེས་གཉེན་དང་སྐལ་མཉམ་སློབ་གྲོགས་དག་ལ་དམ་བཅས། དེ་ནས་ཉིན་ཤས་འགོར་བ་ན་གངས་རི་ལ་འཁོར་བའི་སེམས་པ་ཞེས་པའི་དེབ་ཆུང་དེ་ཡང་མི་



རིགས་དཔེ་སྐྲུན་ཁང་ནས་དཔར་དུ་བཏབ་པས་དགེ་རྒན་དང་རིག་ལྡན་གྱི་སློབ་གྲོགས་ལྔ་བཅུ་ཡས་མས་ཤིག་ལ་སྤྱན་གཟིགས་སུ་འཕུལ་བས་ཀུན་གྱིས་དགའ་མགུ་ཆེན་པོ་གནང་བྱུང་།
སྤྱི་ཟླ་དྲུག་པ་ནི་སྐབས་རེ་མདོ་དབུས་ཁམས་གསུམ་གྱི་སློབ་གྲོགས་གསར་རྙིང་ཅི་རིགས་དང་མཉམ་དུ་རེ་རེ་དང་གཉིས་རེ། ཡང་ན་ཁྱུ་དང་ཁྱུ་བྱས་ནས་དྲན་རྟེན་གྱི་འདྲ་པར་མཉམ་དུ་ལེན་པ་དང་།
ཡང་ན་ཟས་ཁང་ཆེ་མ་ཆུང་གསུམ་དུ་འདུས་ནས་ཆང་རག་དང་མིག་ཆུ་མཉམ་འདྲེས། མི་རིགས་དང་བརྩེ་དུང་མཉམ་ལབ་ཀྱི་འདུས་ཚོགས་ཤིན་ཏུ་མང་བའི་ཟླ་བ་ཞིག་རེད།
ཟླ་འདིའི་ནང་དུ་སློབ་གྲོགས་འགའ་ཤས་ནི་པེ་ཅིན་གྲོང་ཁྱེར་ཉེ་ཁོར་ལ་རི་བསྐོར་ཡུལ་བལྟས་དུ་སོང་ལ། འགའ་ཤས་ནི་ཕ་ཡུལ་དུ་ལོག་སོང་། ང་རང་མུ་མཐུད་དུ་སློབ་གྲྭའི་ལྷོ་ནུབ་མཚམས་སུ་ཡོད་
པའི་ཐོག་བརྩེགས་བཅུ་གསུམ་ཅན་གྱི་དཔེ་ཀློག་ཁང་དུ་སོང་ནས། ལྟ་ཀློག་དགའ་བའི་བོད་ཀྱི་རྒྱལ་རབས་ལོ་རྒྱུས་དང་། ཧི་མ་ལ་ཡའི་རི་རྒྱུད་ཀྱི་རིག་གནས་བྱུང་ཚུལ། ཤར་ནུབ་རྒྱལ་ཁབ་ཁག་གི་ཆབ་
སྲིད་ལམ་ལུགས། སུའུ་ལེན་གྱི་འཇིག་ཉེན་བྱུང་རྐྱེན་སོགས་དཔེ་དེབ་ལ་ཚད་པས་རྩ་བའི་གླང་ཆེན་པད་མའི་མཚོ་ལ་འཇུག་པའམ། ཡུན་རིང་བཀྲེས་པའི་གང་ཟག་ཟས་དང་འཕྲད་པ་ལྟར་ངོམ་པ་དང་
ཚིམ་པ་མེད་པར་ཅི་དགར་བལྟས། སྐབས་འདིར་མཐར་ཕྱིན་དཔྱད་རྩོམ་འབྲི་བ་ལྟར་སེམས་ཚེགས་དང་འགན་ལྕི་བ་ནི་མ་ཡིན་པས་བལྟས་པའི་དཔེ་ཆའི་ཚིག་དོན་གཉིས་ཀའི་ཆ་ནས་གྲུབ་འབྲས་ཆེ་
ཙམ་བྱུང༌། མཐར་དྲུག་པའི་ཚེས་ཉེར་གསུམ་ལ་མི་རིགས་སློབ་ཆེན་གྱིས་ཀྱང་ཉིས་སྟོང་བརྒྱད་ལོའི་མཐར་ཕྱིན་སློབ་མ་ལ་མཐར་ཕྱིན་མཛད་སྒོ་དེ་སྤེལ་བས་ང་རང་ཉིས་སྟོང་བརྒྱད་ལོའི་ཕུལ་བྱུང་གི་
མཐར་ཕྱིན་སློབ་མར་བདམས་པས་དགའ་བ་ཆེན་པོ་སྐྱེས། གང་ལྟར་ཀྱང་ཟླ་བ་དྲུག་པ་ནི་དཔེ་ཀློག་གི་དགའ་སྤྲོའི་སྣང་བའི་ཁྲོད་དུ་སོས་དལ་བག་ཕེབས་སུ་བསྡད་པའི་ཟླ་བ་ཞིག་ཡིན།
སྤྱི་ཟླ་བདུན་པ་ནི་རྒྱལ་ནང་གི་མཁར་གྲོང་ཆེན་མོ་འདི་རུ་ལོ་གསུམ་བསྡད་པའི་ལས་སྐལ་ཡོངས་སུ་རྫོགས་ནས་ཕ་ཡུལ་དུ་སོང་ཞིང་། འབྲེལ་འདྲིས་ཆེ་བའི་ཕ་ཡུལ་གྱི་རི་ཆུ་དང་སྐྱེ་བོ་དག་ལ་སྙིང་
གཏམ་བཤད་པའི་ཟླ་བ་ཞིག་ཡིན། དེ་ཡང་མཁའ་ལྡིང་ལྕགས་བྱ་ཆེན་མོ་གནམ་གྲུ་རུ་རྒན་དྲིན་ཆེན་བློ་མཁས་དང་མཉམ་དུ་བསྡད་ནས་མདོ་སྨད་ཟི་ལིང་གི་གནམ་ཐང་དུ་བབས་ཚེ། ཡིད་ལ་དགའ་སྤྲོ་
དང་ལུས་ལ་བསིལ་འཇམ་ཐོབ་པས་བདེན་པའི་རྣམ་ཤེས་གཏད་ས་དང་མཚལ་མདོག་ལྟེ་ཁྲག་ལྷུང་ས་ནི་གངས་རིའི་ཞིང་འདི་ཡིན་པ་ལྷག་ཏུ་ཚོར་བས་སྐྱེ་རེས་འདི་ལ་གངས་རིའི་ལྗོངས་སུ་སྐྱེས་པ་སྔ་
207



མའི་བསོད་ནམས་ཀྱི་བགོ་སྐལ་དུ་མཐོང་།
སྤྱི་ཟླ་བརྒྱད་པ་ནི་མི་རིགས་སློབ་གསོའི་བྱ་བ་ལ་འཇུས་ནས་བར་མ་དོ་རུ་ལུས་པའི་བོད་ཡིག་འཛིན་གྲྭ་ཞིག་གི་འཛིན་བདག་དང་བོད་ཡིག་དགེ་རྒན་ཞིག་གི་བྱ་བ་སྒྲུབ་པའི་ཟླ་བ་ཞིག་རེད།
སྤྱིར་འཇིག་རྟེན་པའི་ཆོས་ཉིད་ལ་སོང་སོང་བསྡད་བསྡད་པའི་མཐའི་མི་ལ་རྒྱལ་ཁམས་ཀྱི་ལྟད་མོ་མཐོང་བའི་གཏམ་ཞིག་དགོས་ལ། བརྩོན་བརྩོན་བསྒྲུབས་བསྒྲུབས་པའི་མཐའ་མ་ནི་ཡོས་ལ་འབབ་
རྒྱུའི་རྩམ་པ་ཞིག་དགོས་ངེས་ཅན་རེད། དེས་ན་ང་རང་ལའང་མགོ་ཁྲིད་དང་རྒན་རབས་ཚང་མས་བུ་ཁྱོད་ཕྱི་རུ་སོང་ནས་ཡུན་རིང་ལོན་པས་ད་ནི་བུ་རྟགས་ཤིག་སྟོན་རན་རེད་ཅེས་ལན་མང་སྨྲས་པས།
བདག་གིས་ཀྱང་དཔའ་ཁས་ལེན་དང་། དུག་སོས་བཟུང་གིས་སྔ་མ་བཞིན་དུ་མི་རིགས་སློབ་འབྲིང་དེ་རུ་བསྡད་ནས་དཔེ་ཁྲིད་ཀྱི་ལས་དོན་ལ་རང་ནུས་ཅི་ལྕོགས་སུ་གཞོལ་སྟབས། སློབ་གྲྭའི་གནས་
ཚུལ་གསར་པ་རིགས་ལ་རྣ་བ་བླགས་ནས་ཉོན་བཞིན་པའི་ཁྱིམ་བདག་དག་གིས་སློབ་མའི་གནས་ཚུལ་འདྲི་བ་མང་ལ། སྔར་གྱི་དགེ་རྒན་དག་ལ་ལེ་བདའ་དང་འཁོན་སེམས་བཅངས་མཁན་ཡང་མི་
ཉུང་བ་བྱུང་བས་མི་གཤིས་ལ་ཡ་མཚན་སྐྱེས། ད་དུང་དགེ་རྒན་འགས་ཀྱང་ལོ་རྒྱུས་དང་གཏན་ཚིགས་སྐོར་གྱི་ཤེས་བྱའི་དཀའ་གནད་འདྲི་བ་དང་། མགོ་ཁྲིད་ཀྱིས་ཀྱང་མི་རིགས་སློབ་གསོའི་གནས་
ཚུལ་སྐོར་ནས་དཔྱད་འཇོག་རེ་བྱོས་དང་ཞེས་ང་རང་གི་ཡོན་ཚད་དང་ཐོས་རྒྱུ་ལ་ཚོད་བགམ་བྱེད་པའི་གནས་ཚུལ་ཅི་རིགས་བྱུང་།
སློབ་མར་སློབ་ཁྲིད་བྱེད་ཚེ་མདོ་མཁར་ཞབས་དྲུང་ཚེ་རིང་དབང་རྒྱལ་གྱི་བྲིས་རྩོམ་ལས་མི་དབང་ཕོ་ལྷ་བ་བསོད་ནམས་སྟོབས་རྒྱལ་དང་དབུས་ཀོང་གི་བཀའ་བློན་ང་ལུམ་སྦྱར་གསུམ་བར་གྱི་ཤི་
གསོན་ཁྲག་སྦྱོར་གྱི་ལོ་ཟླའི་གནས་ཚུལ་དང་། ས་པཎ་མཆོག་གིས་མཛད་པའི་དབུས་གཙང་མངའ་རིས་དང་བཅས་པའི་དགེ་བའི་བཤེས་གཉེན་ཡོན་མཆོད་རྣམས་ལ་སྤྲིངས་པ་
པ་སོགས་དང་། བོད་ཀྱི་
ཡུལ་སྲོལ་རིག་གནས་ལས་སྐུ་ཞབས་ཤེར་གྲགས་ལགས་ཀྱིས་བྲིས་པའི་མཐོ་སྒང་གི་ནོར་གནག་ལས་མཐོ་སྒང་གི་བོད་འབྲོག་པ་རྣམས་ཀྱི་འཚོ་བའི་རྟེན་གཞི་དང་འཚོ་སྟངས་ཀྱི་རྣམ་པ། འཚོ་བའི་
གོམས་སྲོལ་སོགས་ཇི་འདྲ་ཡིན་ཚུལ་སོགས་ངོ་སྤྲོད་དང་། མཁས་དབང་དམུ་དགེ་ཚང་གིས་མཛད་པའི་དྭགས་པོའི་མི་རིགས་ཀྱི་གནད་དོན་སྐོར་དང་། མཁས་པའི་དབང་པོ་དུང་དཀར་ཚང་གིས་བྲིས་
208



མཛད་པའི་བོད་དུ་སངས་རྒྱས་ཆོས་ལུགས་ཐོག་མར་དར་སྐབས་ཀྱི་དཔལ་འབྱོར་དང་ཆབ་སྲིད་ཀྱི་གནས་ཚུལ་དང་། ཆོས་བྱེད་མི་སྣ་བྲན་གཡོག་བདག་པོ་དང་ཞིང་བདག་གྲལ་རིམ་དུ་གྱུར་ཚུལ་དང་།
དེང་རབས་བོད་ཀྱི་མཁས་པ་དོན་འགྲུབ་རྒྱལ་གྱི་རྐང་ལམ་ཕྲ་མོ་དང་། དཔའ་རྩེ་ལགས་ཀྱི་གནའ་བོའི་ཅོང་རྙིང་སོགས་ལས་བོད་ཀྱི་ཆོས་ལུགས་རིག་གནས་གྲུབ་ཚུལ་དང་། སྤྱི་ཚོགས་རྣམ་པ་ཆགས་
ཚུལ། མི་རིགས་འདིས་སྔར་གྱི་སྲོལ་རྒྱུན་ལ་ཁ་སྐོང་དང་ཟུར་རྒྱན་གྱིས་དེང་གི་ཤེས་རིག་གསར་པ་དང་གཞན་གྱི་ཕུལ་བྱུང་རིག་གནས་ནང་འདྲེན་དགོས་ཚུལ་སོགས་འབུ་ནག་རྩྭ་མགོ་ནས་སོང་བ་
བཞིན་དུ་ལོ་རྒྱུས་ཀྱི་རྒྱབ་ལྗོངས་ལ་དེང་དུས་ཀྱི་མཐོང་ཆོས་སྦྲགས་ནས་སློབ་ཁྲིད་བགྱིས་པ་དང༌། སྐུ་ཞབས་ལུའུ་ཞུན་གྱི་ཚུར་ལེན་རིང་ལུགས་དང༌། སྐུ་ཞབས་ཧྥང་ཀྲི་མེང་གིས་མཛད་པའི་གཅེས་
སུ་འོས་པའི་ཀྲུང་གོ་སོགས་སློབ་ཁྲིད་ལ་བརྟེན་ནས་ང་ཚོ་དུས་རབས་ཉེར་གཅིག་གི་གཞོན་ནུ་དག་ནི་རླབས་ཆེན་གྱི་མེས་རྒྱལ་འདི་དང་། སྤྱི་ཚོགས་ལ་ངེས་པར་དུ་ཕན་ཐོགས་ཡོད་པའི་བློ་རིག་ཅན།
ཡོན་ཏན་ཅན། བསམ་བློ་ཅན། སྙིང་སྟོབས་ཅན་གྱི་མི་ཞིག་བྱེད་དགོས་པར་བསྐུལ་མ་ཡང་ཡང་བཏང་བས་སློབ་བུ་རྣམས་ཀྱིས་དགའ་ཚོར་ཆེན་པོ་བྱས་ཤིང་། བོད་ཡིག་སློབ་ཁྲིད་ལ་མོས་པ་གསོས་ཏེ་
སྔར་ལེ་ལོ་དང་བག་མེད་ཀྱི་དབང་དུ་ཤོར་བའི་སློབ་གྲོགས་དག་ཀྱང་རང་ཤུགས་ཀྱིས་བོད་ཡིག་སློབ་ལ་མོས་ཤིང་བརྩོན་པའི་རྒྱུན་སྐྱོང་ནུས་པ་ཞིག་བྱུང་ཡང༌། ཉིན་ཞིག་ལ་སློབ་གྲྭའི་མགོ་ཁྲིད་ཀྱིས་ང་
རང་ཁོང་གི་གཞུང་དོན་ཁང་དུ་བོས་ནས་བཤད་རྒྱུར། ཁྱོད་ཀྱིས་ལུང་པའི་ལོ་རྒྱུས་དང་རིག་གནས་སྐོར་གྱི་ཤེས་བྱ་ཉུང་ཙམ་ཁྲིད་དང་ཆོག་རྒྱུ་རེད་ཅེས་བཀའ་སློབ་གནང་སོང་། དྲག་པོའི་བཀའ་སློབ་དེ་
ནི་གུ་དོག་པའི་སྤྱི་ཚོགས་འདིའི་གྲུ་ཟུར་ཞིག་ཏུ་ཕྲག་དོག་དུག་གིས་སྨྱོས་ཤིང་བསོད་ནམས་ཟད་ཁར་འཕག་འཚག་རྒྱབ་བཞིན་པའི་སྡིག་ཕྲུག་མི་ཆུང་འགའི་ཁ་ལྕེ་འཇིགས་པ་ལས་བྱུང་བ་ཡིན་པ་ངས་
ཕྱིས་སུ་གོ་ཐོས་བྱུང་།
སྤྱི་ཟླ་དགུ་པ་ནི་ཡུལ་ཤུལ་རྫོང་སློབ་འབྲིང་གཉིས་པའི་མགོ་ཁྲིད་ཀྱི་སྒྲིག་བཀོད་འོག་ཏུ་ངས་གཞུང་འབྲེལ་མ་ཡིན་པའི་སྤྱི་ཚོགས་ཚོགས་པའི་ལས་སྒྲུབ་པ་ཞིག་གི་མིང་ཐོག་ནས་ཆུ་དམར་ལེབ་དང་
འབྲི་སྟོད་རྫོང་གཉིས་ཀྱི་སློབ་གྲྭ་ཆུང་འབྲིང་བཞི་བཅུ་ལྷག་དང་ཡུལ་ཚོ་སྡེ་དམངས་ལ་སྔར་ཚོགས་པ་དེས་བདེ་ཐང་སློབ་གསོ་སྒྲུབ་པའི་གྲུབ་འབྲས་དང་འཇུག་སྒོ་ལ་བརྟག་དཔྱད་དང་སྤྱི་བསྡོམས་བྱས་
209



210
པའི་ཟླ་བ་ཞིག་རེད།
དེ་ཡང་ང་རང་ཆུ་དམར་ལེབ་རྫོང་ཁོངས་ཀྱི་ཡུལ་ཚོ་སྲིད་གཞུང་འབའ་དགོན་དང་། ཤར་རླུང་། ཆིག་སྒྲིལ། གཡུ་སྐྱེ། རྨ་སྟོད། ཆུ་དམར་གྱི་མདོ་ཕྱུགས་དང་། མཚོ་ཁྲི་སོགས་དང་། འབྲི་སྟོད་རྫོང་ཁོངས་
ཀྱི་ཡུལ་ཚོ་སྲིད་གཞུང་ཟོ་སྐྱ་དང་། བྲག་དཀར། སྟོད་མཚེ། འབྲི་ཆུ། འདམ་ལྗོངས། དགོན་གསར་སོགས་ལ་ཕྱིན་དུས་ད་གཟོད་ཆུ་བོ་འབྲི་ཟླ་རྨ་གསུམ་འབྱུང་ཡུལ་ནི་ཨེ་ཤ་ཡའི་ཆུ་མཛོད་ཆེན་མོ་དང་།
མི་ཡུལ་གྱི་དག་པའི་ཞིང་ཁམས་ཞེས་པ་སོགས་ཀྱི་མཚན་སྙན་ཅོད་པན་འཛིན་པར་རྒྱུ་མཚན་ཡོད་པར་ཤེས།
ནོར་གནག་གི་ཤ་ཚིལ་དང་འོ་ཞོ་ལ་བརྟེན་པའི་འབྲོག་ཡུལ་གྱི་མི་རྣམས་ལ་རྒྱུན་ལྡན་གྱི་ནད་གཙོ་བོ་ནི་མཆིན་ནད་ཀ་པ་དང་ཁ་པ། གློ་གཅོང་གི་ནད། འབྲུམ་ནད། གྲུམ་བུའི་ནད། སྙིང་ནད་སོགས་
རེད་འདུག འདི་ཡང་ཕྱོགས་གཅིག་ནས་བཤད་ན་མཐོ་སྒང་གི་གནམ་གཤིས་དང་། འཚོ་བའི་ཁོར་ཡུག །ཉིན་རྒྱུན་ཁ་ཟས་ཀྱི་དབང་གིས་ཡིན་པ་དང་། ཕྱོགས་གཞན་ཞིག་ནས་ལུང་པའི་ཡུལ་སྲོལ་
གོམས་གཤིས་དང་ཁྱིམ་ཚང་ཆ་རྐྱེན་གྱི་དབང་གིས་རེད་འདུག་སྙམ། དཔེར་ན། དུས་རྒྱུན་དུད་ཚང་ཞིག་ལ་ཁྱིམ་ཕྱི་ནང་ལ་གཙང་སྦྲ་བྱེད་པའི་གོམས་གཤིས་ཡོད་མེད་དང་། ཁྱིམ་བདག་དང་ཁྱིམ་མི་ལ་
ནད་ཡམས་སྔོན་འགོག་གི་ཤེས་ཡོན་ཡོད་མེད་ལྟ་བུའོ། །གལ་སྲིད་གཙང་སྦྲ་དང་འཕྲོད་བསྟེན་ཡག་པོ་མེད་པ་ཡིན་ན་ནད་ཡམས་གང་མང་ཞིག་ནི་འགོས་སླ་ལ་འགོག་དཀའ་བར་གྱུར།
སྤྱིར་འབྲོག་ཡུལ་ལ་མི་ཕོ་རེ་ལ་ཁ་ཕོར་རེ་ཡོད་པའི་གོམས་སྲོལ་བཟང་པོ་ཞིག་ཡོད་མོད། འོན་ཏེ་དེང་སང་སྲོལ་བཟང་དེ་དག་ཉམས་པར་གྱུར་ནས་མཆིན་ནད་དང་གློ་གཅོང་ནད་རིགས་འགོས་ཚད་
མཐོན་པོ་རེད། སློབ་གྲྭ་ནས་ཇ་མའི་ལུས་པོ་བདེ་ཐང་ཡིན་མིན་དང་། དགེ་སློབ་ཚོ་ལ་འཕྲོད་བསྟེན་རྒྱུན་ཤེས་ཡོད་མེད་དང༌། ཁོང་ཚོས་གཙང་སྦྲ་བྱེད་མིན་གྱིས་སློབ་གྲོགས་ཚོ་ལ་གློ་ནད་ཚ་ཆམ་དང་
གྲོད་པ་བཤལ་བ། ལུས་པོ་འབུར་ཐོས་ཁེངས་པ་སོགས་ནད་རིགས་ཁྱབ་རྒྱ་འགྲོ་བའི་གནས་ཚུལ་ཚབས་ཆེན་འདུག ལས་ཀ་འདིའི་ཞོར་དུ་ངས་དགེ་རྒན་ཚོ་དང་མཉམ་དུ་མི་རིགས་སློབ་གསོ་དང་སློབ་
ཁྲིད་བྱེད་སྟངས་སྐོར་གྱི་གནས་ཚུལ་ཕན་ཚུན་བགྲོ་གླེང་བྱས་པས་རང་ལའང་དཔེ་ཆ་ལས་རྙེད་ཅིང་རྟོགས་པ་དཀའ་བའི་ཤེས་བྱ་མང་པོ་ཞིག་རྒྱུད་ལ་སྐྱེས་ཤིང་། ཁོང་ཚོ་ལའང་ང་རང་གིས་སློབ་ཆེན་



ལས་གོ་ཐོས་རིག་གསུམ་ཅི་ཤེས་གང་ཤེས་ཤིག་ཞུས་པས་ཁོང་ཚོ་ལ་ཕན་ཐོགས་ཆེན་པོ་འ་
འདུག་ཅེས་ཡང་ཡང་
པང་སྨྲས།
སྤྱི་ཟླ་བཅུ་པའི་ཟླ་མགོ་ཙམ་ལ་སློབ་གྲྭའི་མགོ་ཁྲིད་ཀྱིས་ད་ནི་མགྱོགས་པར་སློབ་གྲྭ་ལ་མ་ཡོང་ན་སློབ་མ་ཚོས་ཉིན་བཞིན་ངེད་ཚང་གི་དགེ་རྒན་གང་ལ་བོར་སོང་ཞེས་སློབ་གཙོའི་གཞུང་དོན་ཁང་ལ་
གཏུག་བཤེར་ཡོང་གིན་འདུག་ཅེས་ཁ་པར་ཡང་ཡང་བཏང་བས་ང་རང་ཡང་སྡོད་བཟོད་མེད་པར་མགྱོགས་པོར་ཚུར་སྐྱེ་རྒུ་གྲོང་དུ་ཕྱིན། མཐོ་འབྲིང་གསུམ་པའི་སློབ་མ་ཞིག་ལ་མཚོན་ན་ད་ནི་མི་ཚེའི་
བཤུལ་ལམ་གྱི་བཞི་མདོ་ལ་སླེབས་པས་རིན་ཆེན་གསེར་ལས་ལྷག་པའི་དུས་ཚོད་དེ་འདི་ཡིན་ཞེས་སློབ་མ་རྣམས་ལ་སློབ་གྲྭ་ཆེན་མོ་རུ་རྒྱུགས་ལོན་དགོས་པའི་ཁ་ཏ་བསླབ་བྱ་གང་མང་བྱས་པས། བཤད་
རྒྱུ་ལ་ཟད་རྒྱུ་མེད་ཅིང་། བཤད་པ་ནི་རྣ་དགྲ་ འབའ་ཞིག་ཡིན་པའི་གོ་ཁའི་ཨ་མ་རྒན་མོའི་ལུས་རྟེན་བླངས་པ་དང་། དེ་མ་ཚད་རང་སྒེར་ངོས་ནས་བཤད་ན་ཐག་རིང་གི་དགའ་མས་ཁོང་ཚོའི་ཁྱིམ་ལ་
གཉེན་གཏུག་ཏུ་ཤོག་དང་ཞེས་ཡང་ཡང་སྐུལ་བས་སེམས་ལ་དགའ་སྐྱིད་དང་འཇིགས་སྐྲག་གཉིས་འཛོམས་ཀྱི་ཚོར་སྣང་མང་པོ་བྱུང་རྗེས། ཟླ་འཇུག་གི་ཚེས་ཉེར་བརྒྱད་ལ་སྤུན་མཆེད་དང་སྲིང་
དྲུང་རྒན་
མ་ངེད་ཚོ་མི་ལྔ་སྒ་ཁྲི་འདུ་ལ་སོང་སྟེ་སྙིང་སྡུག་མའི་ཕ་མ་གཉིས་ལ་གཉེན་གཏུག་བྱས་པས། དུད་གཉིས་ཀའི་བཟའ་མི་ཚང་མ་ངེད་གཉིས་མཛའ་མཐུན་ཆ་འགྲིག་ལ་བློ་མོས་ཡིད་འཐད་ཆེན་པོ་བྱུང་
བས་གཞོན་ནུ་ཟུང་གིས་བླ་མ་དཀོན་མཆོག་གསུམ་ལ་བཀའ་དྲིན་ཡང་ཡང་ཞུས།
སྤྱི་ཟླ་བཅུ་གཅིག་པ་ནི་ཕྱོགས་གཅིག་ནས་མཐོ་འབྲིང་གི་སློབ་མ་ཞིག་དང་དགེ་རྒན་ཞིག་ལ་ཆ་མཚོན་ནས་བཤད་ན་མི་རྟ་ལྷ་འདྲིས་བྱུང་ཞིང་། ཕྱོགས་གཞན་ཞིག་ནས་ཨ་རིའི་སྲིད་འཛིན་བདམས་
བསྐོས་ཀྱི་གནས་ཚུལ་ལ་མཚར་སྣང་དང་ཉམས་ཞིབ་བྱས་པའི་ཟླ་བ་ཞིག་རེད།
སྤྱིར་རྒྱལ་ཁབ་རེ་ལ་ལམ་ལུགས་རེ་དང་ཡུལ་ལུང་རེ་ལ་གོམས་སྲོལ་རེ་ཡོད། རང་རྒྱལ་ལ་མཚོན་ན་ལོ་རེ་ཚོགས་ཆེན་གཉིས་ཀྱི་ནང་ནས་མི་དམངས་དུང་ཕྱུར་བཅུ་གྲངས་ཀྱི་ལྟོ་གོས་གཏམ་གསུམ་ལ་
211
(1 རྣ་དགྲ་ཞེས་པ་ནི་རྣ་བ་ནང་དུ་གཏམ་ཉོབ་ལུང་པ་གང་བཤད་ནས་སེམས་མི་བདེ་བར་བྱེད་པའི་དོན།



212
དཔྱད་འཇོག་རེ་བྱས་ནས་རྒྱལ་ཇུས་གཏན་ལ་ཕབ་ཀྱིན་ཡོད། འདི་ནི་རང་རེ་ཕྱོགས་ཀྱི་བྱེད་ཐབས་རེད། ཨ་རི་དང་ཡོ་རོབ་ཕྱོགས་ཀྱི་རྒྱལ་ཇུས་དང་སྲིད་འཛིན་འདེམ་བསྐོའི་ཆབ་སྲིད་ལམ་ལུགས་ནི་
གཞན་ཞིག་རེད།
སྤྱི་ཟླ་བཅུ་གཉིས་པ་ལ་ནམ་ཟླ་ཇེ་འཁྱག་ཏུ་སོང་བས་སློབ་གྲྭས་དགུན་གྱི་གནང་བ་སྟེར་ཀྱང་། ང་རང་ནི་ལས་ཀ་མེད་ན་སྡོད་རྒྱུ་མེད་པའི་མི་ཞིག་ཡིན་སྟབས། ཡང་གཙང་སྟོད་ཞབས་འདེགས་ཚོགས་
པའི་ལས་ཀ་པ་ཞིག་གི་མིང་ཐོག་ནས་ཡུལ་ཤུལ་ས་ཁུལ་གྱི་བོད་ཡིག་དགེ་རྒན་གསོ་སྦྱོང་བྱས་པའི་ལས་གཞི་ལ་འཇུས་ནས་དང་པོའི་ལས་ཀ་གྲ་སྒྲིག་བྱེད་པ་ནས། བར་གྱི་དགེ་རྒན་གདན་འདྲེན།
མཐའ་མའི་མཇུག་འབྲས་བརྟག་དཔྱད་དང་རྗེས་མའི་ཉམས་མྱོང་ཕྱོགས་བསྡོམས་སོགས་ལ་འབད་པར་བྱས། རྒྱུ་མཚན་ནི་ཕྱོགས་གཅིག་ནས་ངས་གོང་ནས་ཞུས་པ་བཞིན་དུ་སྐྱེ་མདོའི་ས་ཆ་ལ་གཞུང་
འབྲེལ་མ་ཡིན་པའི་དགེ་རྩ་ཚོགས་པ་ཁག་གཅིག་འདུག་པ་ལས་གཙང་སྟོད་ཞབས་འདེགས་ཚོགས་པ་ནི་དེ་དག་གི་ནང་ནས་ཆེ་གྲས་ཤིག་རེད། སྔར་པེ་ཅིན་དུ་སློབ་སྦྱོང་མ་སོང་བའི་ཡར་སྔོན་ལ་
ཚོགས་པ་འདི་ལས་ལོ་གཉིས་མ་ལོན་ཙམ་གྱི་ལས་ཀ་བསྒྲུབས་མྱོང་། དེས་ན་ཚོགས་པའི་ལས་ཀ་འདི་རིགས་ལ་ངོ་སོ་བསྟོད་རྒྱུ་དང་རྒྱུ་ངོ་བུ་ངོའི་སྐྱོན་ཆུང་བས་ང་རང་ནམ་ཡང་ལས་ཀ་འདི་རིགས་ལ་
དགའ་པོ་ཡོད། ཕྱོགས་གཞན་ཞིག་ནས་དགེ་རྒན་ནི་མི་རིགས་ཀྱི་བླ་སྲོག་བསྐྲུན་མཁན་ཡིན་ཞེས་ཀུན་གྱིས་རྩོད་མེད་དུ་གླེང་། ལྷག་དོན་དུ་མི་རིགས་ཤིག་གི་སྐད་དང་ཡི་གེ་འཛིན་སྐྱོང་སྤེལ་གསུམ་
ཐུབ་མིན་གྱི་འགག་རྩ་ནི་མི་རིགས་སློབ་གསོ་ལ་རག་ལས་ཏེ། མི་རིགས་དེའི་སློབ་གསོ་ཡང་མཐར་གཏུགས་ན་དགེ་རྒན་ལ་རག་ལས། དེའི་ཕྱིར་ངས་ཐབས་བརྒྱ་ཇུས་སྟོང་གིས་ཡུལ་ཤུལ་རྫོང་ནས་
རྒན་སྟག་མོ་གཙོས་པའི་བོད་ཡིག་དགེ་རྒན་བཅུ་གསུམ་དང་། ཁྲི་འདུ་ནས་རྒན་གུར་མགོན་སྐྱབས་གཙོས་པའི་དགེ་རྒན་བཅུ་བཞི། ནང་ཆེན་ནས་རྒན་དགའ་ཆུང་གཙོས་པའི་དགེ་རྒན་བཅུ། རྫ་སྟོད་
ནས་རྒན་ཀརྨ་ཆོས་ཉིད་གཙོས་པའི་དགེ་རྒན་བདུན། འབྲི་སྟོད་ནས་རྒན་མོན་དྷེས་གཙོས་པའི་དགེ་རྒན་བདུན། ཆུ་དམར་ལེབ་ནས་རྒན་དཀོན་མཆོག་ཆོས་དར་བཅས་རྒྱུན་ཞུགས་ཀྱི་སློབ་མ་ང་
གཉིས་ལ་ཉིན་ཞག་དགུའི་རིང་ལ་དགེ་རྒན་ཀུན་ཁྱབ་དང་། མཁན་པོ་ཀརྨ་བདེ་ལེགས་སོགས་མི་རིགས་སློབ་གསོ་བྱ་བ་ལ་དུངས་ཞེན་ཟབ་ཅིང་། བོད་ཀྱི་རིག་གཞུང་གིས་རྐང་ཚུགས་པའི་དགེ་རྒན་



བཅུ་བཞི་གདན་འདྲེན་ཞུས་ནས་བོད་ཀྱི་རིག་གཞུང་ལས་སུམ་རྟགས་དང་སྙན་ངག་གི་དཀའ་འགྲེལ་དང་། མི་རིགས་ཡར་རྒྱས་དང་མི་རིགས་སློབ་གསོ་བར་གྱི་འབྲེལ་བ་སོགས་སློབ་ཁྲིད་ནང་དོན་དུ་
བཞག་ནས་སློབ་ཁྲིད་གནང་རོགས་ཞུས། སྐབས་དེར་ནང་མི་སྤུན་མཆེད་ཚོས་ཀྱང་ལས་ཀ་འདི་ལ་རྒྱབ་སྐྱོར་གནང་འོག སློབ་ཚན་བཀོད་སྒྲིག་བྱེད་པར་གཟབ་གཟབ་བྱེད་རོགས་ཞེས་ཡང་ནས་ཡང་
དུ་གསུངས་ཀྱིན་འདུག་པས་རྒྱལ་ཁབ་ཀྱི་བཅའ་ཁྲིམས་དང་། རྒྱལ་སྤྱིའི་འགྲོ་སྟངས། སྤྱི་ཚོགས་ཀྱི་ཆོས་ཉིད། དུས་རབས་ཀྱི་འཕེལ་རྒྱས། ས་གནས་ཀྱི་དགོས་མཁོ་སོགས་གང་ལ་གཏུག་ཀྱང་འགལ་
འཛོལ་མེད་ཁོ་ཐག་ཡིན་ཞེས་རྩེད་མཚར་དང་བཅས་ལས་ཀ་དེ་བདེ་བླག་ངང་གྲུབ་པས་བརྗོད་དུ་མེད་པའི་དགའ་ཚོར་སྐྱེས། ལོ་དེའི་ལོ་མཇུག་ཏུ་ང་རང་སློབ་གསོའི་ལས་ཀ་ལ་དུངས་ཞེན་མེད་པར་
མིན་ཀྱང་ཕྱི་ནང་གི་རྒྱུ་རྐྱེན་དུ་མའི་དབང་གིས་ལས་གནས་བརྗེས་ནས་ཁུལ་རྒྱང་བསྒྲགས་བརྙན་འཕྲིན་ལས་ཁུངས་ལ་སོང་།
ཉིས་སྟོང་དགུ་ལོའི་སྤྱི་ཟླ་བཞི་པ་ནང་ནས་ངས་རང་གི་སྙིང་སྡུག་མ་བེ་བཟའ་གཡང་མཚོ་དཔལ་མོ་ཁྱིམ་ཐབ་ཏུ་བསུས་ཏེ་བཀྲ་ཤིས་གཉེན་སྒྲིག་གི་ཆང་ས་བརྒྱབ།
ཆུང་མ་དང་འཕྲད་ཚུལ་སྐོར་ནས་ཅུང་ཟད་ཅིག་ཞུས་ན། སྔར་ང་རང་གིས་ཕ་ཡུལ་ཨ་འཁྲོ་ནས་ཡིན་པའི་སྨན་ཆུང་ཞིག་དང་མི་ལོ་གསུམ་བཞི་ཞིག་ལ་དགའ་རོགས་སྒྲིག་ནས་ཚེ་གཅིག་གི་འདུན་
མ་གཏམ་མྱོང་། འདི་ནི་ཐོག་དང་པོའི་བརྩེ་བའི་ས་བོན་འབུས་སའི་སྨན་ཆུང་ཡིན་སྟབས་ཚེ་འདིར་བརྗེད་དུ་མེད་པའི་དྲན་པའི་རྡོ་རིང་ཞིག་ཏུ་ཆགས་ཟིན། འོན་ཀྱང་ཕྱིས་ཀྱི་གནས་ཚུལ་འགའ་ཡི་
དབང་གིས་ངེད་གཉིས་ཁྱིམ་གཞི་གཅིག་ཏུ་འཛོམས་པའི་ལས་སྨོན་མ་བྱུང་། དེ་རྗེས་མི་གཞན་གྱིས་ཡར་ཀ་ཚང་གི་བུ་མོ། མར་ཀ་ཚང་གི་ཚ་མོ། ཕར་ཀ་ཚང་གི་དམན་ཆུང་ཞེས་ངོ་སྤྲོད་འགའ་བྱས་མྱོང་
ཡང་ཚང་མ་ཁྱི་སྤྱང་མདུན་དུ་རྩྭ་འཇམ་སྤུངས་པའི་སྣང་བ་ལས་གཞན་ཅི་ཞིག རྩྭ་ནི་ཡག་པོ་ཡིན་ནའང་ཐང་། ང་ནི་སྤྱང་ཀི་ཡིན་སྟབས་རྩྭ་དང་སྤྱང་ཀི་བར་དུ་ལས་འབྲས་ལར་ནས་མ་བྱུང༌། ད་འོ་ན།
ད་ལྟའི་དགའ་བའི་ཆུང་མ་གཡང་མཚོ་དཔལ་མོ་ནི་ངའི་གྲོགས་པོ་དམ་པ་བློ་བཟང་བཀྲ་ཤིས་ཀྱི་ཕ་གཅིག་པའི་སྲིང་མོ་རེད། ངེད་གཉིས་བར་དུ་སྔར་དགེ་འོས་སློབ་གྲྭ་ནས་ཧ་ལམ་ངོ་ཤེས་ཙམ་ཡིན། དེ་
རྗེས་ང་རང་ལས་གནས་ཐོག་ཏུ་ཞུགས་ནས་མི་ལོ་དྲུག་བདུན་ཙམ་ཞིག་འགོར་བའི་དབྱར་དུས་ཤིག་ལ། ང་ཚོ་གྲོགས་པོ་འགས་མཁས་དབང་དགེ་འདུན་ཆོས་འཕེལ
ས་འཕེལ་སྐུ་མྱ་ངན་ལས་འདས་ནས་བགྲང་
213
ར་



བྱ་ལྔ་བཅུ་འཁོར་བ་ལ་གངས་ལྗོངས་མཁས་པའི་དབང་པོ་འདི་ཉིད་ལ་རྗེས་དྲན་གྱིས་སྙན་ངག་གྱེར་འདོན་ཞིག་འཚོགས་པ་དང་མཉམ་དུ་སྙན་ངག་དེབ་ཆུང་ཞིག་ཀྱང་རྩོམ་སྒྲིག་བྱས། དེའི་དུས་ན་
གཡང་མཚོ་དཔལ་མོས་ཞོ་དགའ་མ་ཞེས་པའི་སྙུག་མིང་གཅིག་གི་ཐོག་ནས་གངས་ལྗོངས་ཀྱི་རྣམ་ཤེས་ཞེས་པའི་རྒྱ་ཡིག་གི་རྩོམ་ཐུང་ཞིག་ང་རང་ལ་བསྐུར། དུས་དེ་ནས་བཟུང་ངེད་གཉིས་བར་དུ་སྔར་
ལས་ཀྱང་ཤེས་འདྲིས་ཡག་པོ་བྱུང༌།
ཞོ་དགའ་མས་བརྩམས་པའི་རང་མོས་སྙན་རྩོམ་ནི་ཕལ་ཆེར་འདི་འདྲ་ཞིག་རེད། གངས་ལྷགས་ཀྱི་ཁྲོད་ནས་ཐོན་པའི་རྫི་ཕྲུག་གཅིག་གིས། བརྗིད་ལྡན་གྱི་གངས་རི་དཀར་པོ་ལྟར། གངས་ལྷ་མེ་ཏོག་
གི་མཛེས་སྡུག་ངོམ་ལ་བྱུང༌། བྱེ་ཐང་གི་ཀློང་ན་འགྱིངས་པའི་གཟུགས་ཅན་ཞིག་གིས། མུ་མེད་ཀྱི་ལྗང་མདོག་རྩྭ་ཐང་བཞིན། ཐང་སྟོང་ལ་འོད་ཟེར་ཟླུམ་པོ་བཏེགས་ནས་བྱུང་། འདམ་རྫབ་ཀྱི་གསེབ་ཏུ་
འཐེན་པའི་ཁ་བཏགས་ཤིག་གིས། ལྷུང་ལྷུང་གི་ཆུ་ཕྲན་སྙན་མོ་ལྟར། བློ་གྲོས་ཀྱི་སྤོབས་པ་གསར་པ་བསུས་ལ་བྱུང་། བསྐལ་པའི་འཚུབ་མ་ནང་འཕུར་བའི་རྣམ་དཔྱོད་ཅིག་གིས། མཐའ་བྲལ་གྱི་དགུང་
སྔོན་ཡངས་མོ་བཞིན། འཇའ་ཚོན་གྱི་མཛེས་རིས་མཁའ་ལ་དྲངས་ནས་བྱུང་། རེད་ལགས། སྨག་ནག་གི་ཀློང་རུམ་ནས་མཆེད་པའི་མེ་སྟག་འདིས། རྨོངས་མུན་དང་ཀྱག་ཀྱོག་ཡོད་རྒུ་གཞོམ་གཞིག་བྱས།
ཁྱེད་ཉིད་ནི་གནམ་ས་གཉིས་ཀྱི་གཅེས་ཕྲུག་སྟེ། མཁའ་ལྡིང་གི་གླག་རྒོད། གངས་ལྗོངས་ཀྱི་རྣམ་ཤེས། དགེ་འདུན་ཆོས་འཕེལ་ལགས། བསྐལ་པ་ཇི་སྲིད་བར་དུ་ཁྱེད་ལ་སྐྱ་རེངས་ཀྱི་འཛུམ་མདངས་
ངོམ། ཉི་ཟླ་ནམ་གནས་བར་དུ་ཁྱེད་ལ་གཡས་འཁྱིལ་གྱི་སྒྲ་དབྱངས་འཁོར། ཞེས་པ་ཞིག་བྲིས་འདུག
མདོར་ན། ང་རང་ཉིས་སྟོང་བརྒྱད་ལོར་པེ་ཅིན་ནས་སློབ་མཐར་ཕྱིན་ཏེ་ཉིས་སྟོང་དགུ་ལོའི་ས་གཞི་ལ་དྲོད་གཤེར་འཁོལ་ཞིང་སྐྱེ་དངོས་ཀུན་ལ་གསོན་ཤུགས་རྒྱས་པའི་དཔྱིད་ཀྱི་དཔལ་མོའི་འཛུམ་
ཞལ་ལྷུག་ལྷུག་ཏུ་གྲོལ་པའི་དུས་སུ་སྐྱེ་མདོ་རུ་ཁང་གསར་ཉོས་ནས་གཞིས་བཟུང་། སྤྱི་ལོ་ཉིས་སྟོང་བཅུ་ལོའི་སྤྱི་ཟླ་གཉིས་པའི་ཚེས་པ་དྲུག་ལ་བུ་ཞིག་སྐྱེས། ཉིན་དེར་ཆོས་སྐྱོང་གུར་གྱི་མགོན་པོའི་དུས་
214
1 རྒྱ་ཡིག་ཏུ་བྲིས་པའི་སྙན་ཚིག་ཐུང་ཐུང་འདི་ཕྲན་ནས་བོད་ཡིག་ཏུ་བསྒྱུར།



ན་
བྱི
ཆེན་ལ་ཐུག་འདུག་པས་བུའི་མིང་ལ་ཡར་འགྲོ་མགོན་པོ་བཀྲ་ཤིས་ཞེས་ཕ་རྒན་ང་རང་གིས་མིང་བཏགས་པ་ཡིན། དེ་ནི་གཅིག་བྱས་ནས་མགོན་པོའི་དུས་ཆེན་ལ་འཁེལ་བ་དང་། གཉིས་བྱས་ན་ངའི་
ཨ་མྱེ་དྲིན་པོ་ཆེའི་མིང་མགོ་དེ་གཡར་བ་ཡིན། སྐབས་དེར་ལོ་སར་ཚེས་ལ་བདུན་ཕྲག་གཅིག་ལས་མི་འདུག་ཀྱང་ཕྲུ་གུ་འདི་ནི་གླང་གི་ལོ་རྟགས་སུ་སོང་བས། ཆུང་མའི་མ་རྒན་གྱིས་ས་གླང་གསེར་གྱི་
སྣ་ཤིང་ཅན་ཞེས་ཡག་རབས་བཟང་རབས་སུ་བཤད་བྱུང་། འོན་ཏེ་ང་རང་གི་འདོད་ཚུལ་ཡིན་ན་བུས་ཕ་ལོ་ལོན་ན་རྒྱལ་ས་ཟིན་ཞེས་བཤད་སྲོལ་འདུག་པས་ལོ་རྟགས་སྟག་ལ་འཁེལ་ན་བསམས་ཀྱང་།
ཀུན་གྱིས་ལྕགས་སྟག་ནི་ཡག་པོ་མ་རེད། རྒོད་དྲགས་སོང་ཟེར་གྱིན་འདུག་པས། ཕྱིས་སུ་ལྕགས་སྟག་ལོ་དེར་སྐྱེ་མདོ་རུ་ས་ཡོམ་ཆེན་མོ་བྱུང་ནས་མི་ཤི་རྒྱུ་ཟད་ཀྱི་འཇིགས་སྐྲག་དང་སྡུག་བསྔལ་དཔག་
ཏུ་མེད་པ་ཞིག་མྱོང་བས་ཕྱིས་སུ་ང་རང་ཡང་དངོས་གནས་ལོ་རྟགས་དེ་ལ་ཞེད་སྐྲག་ཆེ་ཞིང་དགའ་པོ་ལར་ནས་མ་བྱུང༌།
ད་ལྟ་ང་རང་ལ་བུ་ཆུང་གཉིས་ཡོད། ཆེ་བ་ལ་ཡར་འགྲོ་མགོན་པོ་བཀྲ་ཤིས་དང་ཆུང་བ་ལ་ཡར་འགྲོ་འཕགས་པ་རབ་བརྟན་ཞེས་མིང་འདི་བཏགས་པ་ཡིན། བུ་ཆུང་བའི་མིང་དུ་ཡང་ངས་ཨ་མྱེ་དྲིན་པོ་
ཆེའི་མིང་མཐའ་དེ་གཡར་བ་ཡིན། དེ་ལྟར་བུ་ཆུང་གཉིས་ཀྱི་མིང་ལ་ངེད་མིང་སྲིང་དྲུག་ལ་ཕ་མ་ལས་བྱམས་ཤིང་བརྩེ་བའི་དྲིན་པོ་ཆེ། ཨ་མྱེ་མགོན་པོ་རབ་བརྟན་གྱི་མིང་ཆ་ཚང་ཞིག་བཏགས་ནས་
ངས་ཚེ་གཅིག་གི་རིང་ལ་ཨ་མྱེ་ཁོང་གི་སྐུ་དྲིན་མི་བརྗེད་པའི་དོད་དུ་བྱས། དེ་ཡང་བུ་ཆུང་གཉིས་ཀྱི་མིང་དེ་ཐེམ་ཐོ་ནང་དུ་འབྲི་བའི་སྐབས་སུ། ཆུང་མའི་སྤུན་ཆུང་གིས། ཇོ་ལགས། བུ་ཕྲུག་གཉིས་ལ་
མིང་འདི་འདྲ་རིང་པོ་ཞིག་བཏགས་ན་སྤྱིར་མི་འགྲིག་པ་མིན་ཀྱང་། འོན་ཏེ་ཐེམ་ཐོ་རུ་ཡིག་འབྲུ་དྲུག་བདུན་འདི་བྲིས་པ་ཡིན་ན་རྗེས་སོར་ཕྲུ་གུ་གཉིས་པོ་སློབ་གྲྭར་འགྲོ་བ་དང་། ཡིག་རྒྱུགས་ལེན་པ།
སློབ་ཆེན་འགྲིམ་པ། ལས་དོན་བཙལ་བ་སོགས་ཀྱི་སྐབས་སུ་རང་གི་ལོ་རྒྱུས་ཐུང་ངུ་འབྲི་སའི་དྲ་མིག་ནང་དུ་མིང་མི་ཤོང་བའི་དཀའ་སྡུག་འཕྲད་སྲིད། སྐོར་རེ་མིང་མ་ཤོང་ནས་བྱ་བ་ནོར་འཛོལ་འགྲོ་
རྒྱུའང་འདུག་ཅེས་སྨྲས་པའི་སྐབས་སུ། ངས་ད་གཟོད་གཞུང་ཕྱོགས་ཀྱི་དྲྭ་མིག་ཕལ་མོ་ཆེ་ནང་གི་རུས་མིང་འབྲི་ས་ནི་རྒྱ་ཡིག་ཡིག་འབྲུ་གསུམ་གྱི་ཚད་གཞི་ཡིན་པ་གཞི་ནས་དྲན་བྱུང་། འོན་ཏེ་བདག་
གི་གཅེས་ཕྲུག་གཉིས་པོ་མ་འོངས་དུས་སུ་དྲ་མིག་ནང་དུ་མིང་མ་ཤོང་ནས་ཁོང་གཉིས་ཀྱི་བྱ་བ་ཆེ་ཕྲ་ཆུང་གསུམ་ལ་དཀའ་ངལ་དང་ནོར་འཛོལ་བྱུང་ན། བུ་གཉིས་ནས་སྔོན་ལས་ལ་གཟུར་རྒྱུ་མེད་པ་
21 5



ཇི་བཞིན་ཁོག་ཡངས་ཚུགས་ཐུབ་དགོས་པ་དང་། ཕ་རྒན་རང་གིས་བཟོས་པའི་མིང་འདིའི་སྐོར་གྱི་དཀའ་སྡུག་དག་ཕ་ལ་འཁང་ར་མེད་པར་བུ་གཉིས་ནས་ཐག་གཅོད་ཐུབ་པའི་རེ་བ་ད་ལྟ་ནས་ཞུ་བ་
ཡིན།
216
སྤྱི་ཟླ་བདུན་པའི་ཚེས་བཅོ་ལྔ་ལ་ང་རང་གཞང་འབྲུམ་གྱིས་མནར་ནས་ཟི་ལིང་ལ་སྨན་བཅོས་སོང་ཚེ་ངའི་ཞང་རྒན་དྲིན་པོ་ཆེ་དེ་དགུང་ལོ་བརྒྱད་ཅུ་གྱ་གཉིས་ཡིན། སྐབས་དེར་ཁོང་གི་ནད་གཞིར་
ཇེ་ཐུ་སོང་ནས་ཟི་ལིང་ལ་སྨན་བཅོས་སུ་ཕེབས་ཀྱང་། ནད་གཞི་ཚབས་ཆེ་བ་དང་ཞང་རྒན་དགུང་ལོ་བགྲེས་དྲགས་པའི་དབང་གིས་བཅོས་ཀ་མ་ཐུབ་པར་བདུན་པའི་ཚེས་ཉེར་བདུན་ཉིན་ལ་འདས་
གྲོངས་ཤོར། ཁོང་གི་ཕུང་པོ་ཡར་སྐྱེ་མདོ་རུ་བཀལ་ནས་སྐར་མ་བྱེད་པའི་ཚེ་ན་དཔལ་ཐང་དུ་གནམ་ཐང་གསར་དུ་བརྒྱབ་ནས་གནམ་གྲུ་ཚོད་འཕུར་གྱི་སྒང་ལ་འཁེལ་འདུག་ཟེར་ནས་གཞུང་ཕྱོགས་
ནས་དཔལ་ཐང་དུར་ཐོག་ཏུ་ཞང་རྒན་གྱི་ཕུང་པོ་སྐར་མ་བྱེད་དུ་མ་བཅུག་པས་ངེད་ཤུལ་ལུས་ཀྱི་ཉེ་འདྲིས་རྩ་ལག་ཀུན་ལ་སེམས་སྡུག་ཆེན་པོ་བྱུང་།
སྤྱིར་འཇིག་རྟེན་གྱི་ཆོས་ནི་མི་རྟག་སྟེ། སྐྱེ་མཐར་འཆི་བ་དང་འདུས་མཐར་འབྲལ་བ་ལགས། ངའི་ཨ་ཞང་ལོ་ལོ་ཡང་སྲིད་པ་ལས་ཀྱི་འཁོར་ལོ་དེ་ལས་ཟློག་པར་མ་ནུས་པར་ལྔ་པའི་ལམ་དུ་གཤེགས་པ་
རེད། འོན་ཏེ་ལོ་གྲངས་བརྒྱད་ཅུ་ཡན་ཟིན་པའི་ཨ་ཞང་ལ་མཚོན་ན་རྐང་བུ་རྒྱུད་དག་ནི་ལས་འགྲོ་ལམ་འགྲོ་ཆེ། རང་ཉིད་ཀྱིས་ནི་དམ་ཆོས་སྒྲུབ་པའི་བསྐལ་པ་བཟང་པོ་རྙེད། ད་ནི་མི་ཡུལ་འདི་ལ་ཞེན་
ཆགས་ཆེ་རྒྱུ་མེད་དོ། །འོན་ཏེ་འཇིག་རྟེན་འདི་ལས་ཚེ་ཡི་སྣང་བ་ནུབ་སྐབས་སྒྱུ་ལུས་ཀྱི་ཕུང་པོ་དེ་ཁམས་དཔལ་ཐང་མཆོད་རྟེན་ཁུག་གི་དུར་ཐོག་ཏུ་འཇོག་མ་ཐུབ་པ་ནི་འགྱོད་པའི་ཡུལ་དུ་ལུས། ཀྱེ་
མ། འཆི་ཁའང་རྩམ་དྲི་སྣོམ་པའི་བོད་ལུས་བླངས་པའི་ཨ་ཞང་དྲིན་ཆེན་དེ་སྙིང་རེ་རྗེ་ཨང་།
སྤྱིར་ལུང་པ་འདིའི་ཡུལ་མི་བརྒྱ་ཆ་གོ་དགུ་དེ་བན་བོན་གང་རུང་ལ་དད་མོས་བྱས་པའི་ཆོས་པ་ཤ་སྟག་རེད། དེས་ན་ཡུལ་མིའི་ཕུང་པོ་གཙང་ལས་ལ་རིགས་ཆེ་བ་ལྔ་སྟེ་དམར་གདུང་དང་། མེ་ལ་
(2) བན་བོན་ནི་འདི་ནས་སངས་རྒྱས་ཆོས་དང་གཡུང་དྲུང་བོན་ཆོས་གཉིས་ལ་གོ།



217
བསྲེག་པ། བྱ་ལ་སྦྱིན་པ། ཆུ་ལ་སྐུར་བ། ས་ལ་སྦས་པ་བཅས་ཡིན། དམར་གདུང་ནི་བླ་ཆེན་གྱི་གདུང་ལས་དང་། མེ་ལ་བསྲེག་པ་ནི་ཚད་ལྡན་གྱི་དགེ་སློང་། དུད་ཆེན་གྱི་ཕ་རྒན་ལྟ་བུའི་གདུང་ལས་དང་།
གཞན་དག་ནི་མི་སྐྱ་ཕོ་མོའི་ཕུང་པོ་སྐར་མ་བྱེད་སྟངས་ཡིན། དེ་ལས་ཡུལ་མི་ཕལ་ཆེར་ཤོས་ཀྱིས་ཚེ་འདིར་གཅེས་པར་སྐྱོང་བའི་ཕུང་པོ་འདི་བྱ་ལ་སྦྱིན་པ་དང་ཆུ་ལ་སྐུར་བ་ནི་བྱ་དགེ་དང་ཉ་དགེ་ཡིན་
པས་ཆེས་དཀར་པོ་དགེ་བའི་ལས་སུ་བརྩི་སྲོལ་ཡོད། འདི་ལ་གཞན་གྱིས་ཧ་གོ་མེད་པར་ཤེས་རིག་མ་དར་བའི་གདོལ་པའི་སྤྱོད་པའམ་མ་རབས་ཐ་ཤལ་གྱི་སྤྱོད་ངན་དུ་བསམ་པ་ནི་ལུགས་གཉིས་གནས་
ལ་བློ་དཔྱོད་མེད་པའི་རྟགས་ལས་ཅི་ཡང་མིན། ཆོས་སྣང་དང་ཆོས་ལུགས་ཀྱི་ཐད་ནས་འགྲེལ་བཤད་མ་བྱེད་རུང༌། འཇིག་རྟེན་རང་ངོས་ཀྱི་ཁྱད་ཆོས་དང་། སྤྱི་ཚོགས་ཡ་རབས་ཀྱིས་འཕེལ་རྒྱས་འགྲོ་
བའི་ཐད་ནས་བཤད་ནའང་འདི་ནི་གཞན་པ་ལྟར་དུ་ཤི་གསོན་གཉིས་པོ་ས་རྩོད་མི་དགོས་ཤིང་སྲོག་ཆགས་གཞན་ལ་ཁ་ཟས་སུ་འགྲོ་བས་རྟོགས་པ་བླ་མེད་ཀྱི་ལས་སུ་གཏོགས།
བཤད་རྒྱུན་དུ་ཁམས་དཔལ་ཐང་མཆོད་རྟེན་ཁུག་གི་དུར་ཁྲོད་ནི་སྲོང་བཙན་དུས་སུ་འབིས་ཀྱི་རྣམ་པར་སྣང་མཛད་དང་དུས་མཉམ་པར་བོད་རྒྱའི་བློན་ཆེན་ཚོས་དུར་ས་སློང་པ་དང་། ཕྱིས་སུ་འགྲོ་
མགོན་ཆོས་འཕགས་དང་། བན་ཆེན་སངས་རྒྱས་གཉན་པ། རྟོགས་ལྡན་ཀརྨ་རྒྱལ་དབང་སོགས་གསར་རྙིང་རིས་མེད་ཀྱི་སྐྱེས་ཆེན་དུ་མས་ཞབས་བཅགས་བྱིན་རླབས་རྒྱས་པར་མཛད་དེ། སྐྱེ་འགྲོ་སུའི་
སྙིང་ཁྲག་འདི་རུ་འཕོས་ན་ཕྱི་མ་ནུབ་ཕྱོགས་བདེ་ཆེན་ཞིང་དུ་སྐྱེ་བར་ཞལ་གྱིས་བཞེས་པས་རྒྱ་གར་གྱི་བསིལ་བའི་ཚལ་སོགས་དུར་ཁྲོད་ཆེན་མོ་བརྒྱད་དང་། དབུས་ཀྱི་འབྲི་གུང་རྟེན་ཆགས་མཐིལ་
དང་སེ་རའི་དུར་ཁྲོད་སོགས་དང་བྱིན་མཐུ་མཉམ་པར་གྲགས།
སྤྱིར་བཏང་ཡིན་ན་འཇིག་རྟེན་འདིར་ཤི་གསོན་གཉིས་ལས་གཙོ་ཆེ་བ་ཞིག་ནི་མེད་དེ། གསོན་ཐབས་ལ་གཏོ་དང་ཟློག་པ། སྨན་དང་རིམ་གྲོ་སོགས་ཅི་རིགས་དང་། ཤི་ཆོས་ལ་ཡར་མཆོད་མར་སྦྱིན།
དགེ་སྒྲུབ་སྡིག་སྤོང་སོགས་ཆོས་སྒྲུབ་ཆོ་ག་རྒྱ་ཆེར་འདུག་པས་འདས་པོ་རང་ངོས་ནས་བཤད་ན་རང་གི་ཕུང་པོ་བྱ་རྒོད་པོ་ཚོགས་ཀྱི་ཁ་ཟས་སུ་སོང་ན་བླ་ན་མ་མཆིས་པའི་ཚོགས་བསགས་སྒྲིབ་སྦྱོང་
ཞིག་ཡིན་པ་བཤད་མ་དགོས། ཡུལ་མི་རེ་རེའི་སེམས་སུ་ཤ་ཁྲག་གི་སྒྱུ་ལུས་འདི་ཉིད་བྱ་རྒོད་པོ་རེ་རེའི་ཟ་སྐལ་དུ་འཇོག་ལ། ཡེ་གདོད་མ་ཉིད་ནས་མཁའ་ཁྱབ་སེམས་ཅན་ཐམས་ཅད་དག་པའི་དཀྱིལ་



༡18
འཁོར་ཞིག་གི་ཐོག་ནས་འདུ་འབྲལ་དང་གྱེས་འཛོམས་དགོས་པ་ནི་སེམས་ཅན་མ་རུ་སྒོམ་པའི་ནང་པའི་ཐེག་པ་ཆེན་པོའི་ལྟ་བ་དེ་ཡིན། དེས་ན་བྱ་རྒོད་པོ་ཚོགས་ལ་འཕྲེང་སེམས་ཆེ་བ་ནི་ངའི་ཞང་
རྒན་འདས་པོ་ཁོ་ན་མ་ཡིན་པར་ཡུལ་མི་ཁྲི་ཁྲི་འབུམ་འབུམ་གྱི་སེམས་ག
ས་གཤིས་རྣལ་མ་དེ་ལགས། འོན་ཏེ་ཞང་རྒན་འདས་པོའི་ཕུང་པོ་མེ་རུ་བསྲེག་ནས་མཐར་རུས་པ་སྐྱ་སེང་ངེར་ལུས་པ་དེ་ལས་ཅུང་
ཟད་ཅིག་མཆོད་རྟེན་དཀར་འབེལ་གྱི་དུར་ཐོག་ཏུ་བཏབ།
འདི་ནས་ཞུ་དགོས་པ་ཞིག་ལའང་དཔལ་ཐང་གི་གནམ་ཐང་འདིས་མདོ་སྟོད་སྐྱེ་རྒུ་ལ་ས་འགུལ་བྱུང་བའི་སྐབས་སུ་རྨས་སྐྱོན་དུ་སོང་བའི་སྐྱེ་བོ་མང་པོ་ཞིག་མཁའ་ལམ་ལ་བརྟེན་ནས་རིན་ཆེན་ཚེ་
སྲོག་སྐྱོབ་ཐུབ་སོང་། འདི་ནི་དངོས་གནས་དགའ་འོས་པའི་བྱ་བ་ཞིག་རེད། ཨ་རེ། འཇིག་རྟེན་བྱ་བ་མཐའ་དག་ལ་དགེ་སྐྱོན་སྣེ་གཉིས་མཆིས་པས་ཕན་པའི་ཆ་ནས་ལས་དེ་སྒྲུབ་འོས་མིན་བལྟ་ཤེས་རྒྱུ་
ནི་ཤིན་ཏུ་གལ་ཆེ་བ་མ་ཡིན་ནམ།
ད་ནི་འཆི་གསོན་ལས་ཀྱི་ཟློས་གར་ལས་འཕྲོས་ཏེ་སྤྱི་ཚོགས་དང་མི་ཚོགས་ཀྱི་གནས་ཚུལ་སྐོར་ནས་ཁ་བརྡ་ཅུང་ཟད་ཅིག་བྱས་ན། དེང་སང་ཁམས་སྐྱེ་མདོའི་ཕྱོགས་ནས་སྤྱི་ཚོགས་ཀྱི་འཕེལ་རྒྱས་
དང་། དུས་རབས་ཀྱི་འགྲོ་འགྲོས། ཕྱི་ནང་གི་འབྲེལ་འདྲིས། ཕྱི་དར་གྱི་རིག་གནས། མི་སྒེར་གྱི་སེམས་ཁམས་སོགས་རྐྱེན་དུ་མའི་དབང་གིས་སྐྱེ་བོ་དྲག་ཞན་མེད་པས་གསོན་དལ་གང་གི་ཚེ་དབང་སྙན་
གྲགས་ལ་ཤ་ཐང་རུས་ཐང་དུ་འབད་པ་མ་ཚད། བླང་དོར་མེད་པར་ཕྱི་དར་རིག་གནས་ལ་དང་དོད་དང་། ཕ་མེས་རིག་གནས་ལ་སློབ་སྦྱོང་མེད་པས་རྒས་གཞོན་གཉིས་ཀྱི་བར་ལ་ཁ་གྱོད་དང་། ཤི་གསོན་
གཉིས་ཀྱི་བར་དུ་ཞེ་རྩོད། གྲུབ་མཐའ་ཕན་ཚུན་བར་དུ་ཆོས་རྩོད། བླ་མ་གྲྭ་པ་བར་དུ་ཁྲི་རྩོད། དཔོན་པོ་མི་སེར་བར་དུ་དབང་རྩོད་སོགས་ཀྱི་གནས་ཚུལ་མང་ལ། ཕན་ཚུན་རིག་གནས་ལ་སློབ་སྦྱོང་དང་།
སྐད་ཡིག་ལ་དོ་སྣང་། ཡུལ་སྲོལ་ལ་བརྩི་སྲུང་སོགས་ཀྱང་སྔར་ལྟར་མི་འདུག་པས་སྐྱོ་པོའི་མིག་ཆུ་བཞུར་བའི་ཚད་དུ་ལྷུང་ཡང་། གཏམ་འདི་ཚོ་བཤད་དྲགས་ན་སྨྱོན་པས་ར་བཟི་བ་ལ་ཁ་ཏ་བྱེད་པའི་
ཚུལ་དུ་འགྲོ་བས་རྐྱང་ག་མའི་ལམ་དེ་ན་ལམ། འབྲོང་བྲེ་སེའི་ལམ་དེ་རྫ་ལམ། རྫ་ལམ་ན་ལམ་ཁ་ཁ་རེད་ཅེས་གཏམ་དཔེ་རེ་འཐུས་ནས་མི་ཚེའི་འཚོ་བ་ལ་རོལ་ན་ཕན་ཚུན་དགྲ་མེད་གྱོད་མེད་དུ་ཡོང་



གི་འདུག འདི་ནི་འཚོ་བའི་གཏན་ཚིགས་ཡང་དག་པ་ཞིག་ཡིན་པ་འདྲ། ད་ནི་ཀུན་མཁྱེན་མི་ཕམ་རྒྱ་མཚོས་མཛད་པའི་བདེ་ཆེན་ཞིང་གི་སྨོན་ལམ་དེ་འདིར་བཀོད་ནས་ཞང་རྒན་དྲིན་པོ་ཆེ་གཙོས་
གྱུར་བའི་མདང་ད་ནངས་ཚེ་ལས་འཕོས་པའི་འདས་པོ་འདས་མ་ཡོད་ཚད་ནུབ་ཕྱོགས་བདེ་བ་ཅན་གྱི་ཞིང་དུ་སྐྱེ་བའི་དགེ་རྩ་རུ་བསྔོའོ། །
འདྲེན་པ་འོད་དཔག་མེད་པ་དགོངས་སུ་གསོལ། །རྒྱལ་བ་ཁྱེད་ཀྱི་ཐུགས་བསྐྱེད་ཇི་བཞིན་དུ། །བླ་མེད་བྱང་ཆུབ་མཆོག་ཏུ་སེམས་བསྐྱེད་དེ། །དགེ་བའི་རྩ་བ་ཇི་སྙེད་བགྱིས་པ་རྣམས། །ནུབ་ཕྱོགས་བདེ་
བ་ཅན་གྱི་ཞིང་ཁམས་སུ། །རྒྱལ་མཆོག་ཁྱེད་ཀྱི་དྲུང་དུ་སྐྱེས་ནས་ཀྱང་། །རླབས་ཆེན་རྒྱལ་བའི་སྲས་ཀྱི་སྤྱོད་པ་ཀུན། །ཡོངས་སུ་རྫོགས་པའི་སླད་དུ་བསྔོ་བགྱིད་ན། །དམིགས་ཡུལ་ཚེ་འཕོས་ཐག་ཏུ་དག་
པའི་ཞིང་། །བདེ་བ་ཅན་དུ་བརྫུས་ཏེ་སྐྱེ་བ་དང་། །འདྲེན་པ་འོད་དཔག་མེད་ཀྱིས་ལུང་བསྟན་ནས། །རྫོགས་སྨིན་སྦྱང་བ་མཐའ་རུ་ཕྱིན་པར་ཤོག །སངས་རྒྱས་འོད་དཔག་མེད་ལ་གསོལ་བ་འདེབས། །
དམིགས་ཡུལ་བླ་མེད་བྱང་ཆུབ་སེམས་བསྐྱེད་ནས། །དགེ་རྩ་མཐའ་དག་བདེ་ཆེན་ཞིང་མཆོག་ཏུ། །སྐྱེ་ཕྱིར་བསྔོ་ན་འགྲུབ་པར་བྱིན་གྱིས་རློབས། །དགེའོ། །
དེ་ནས་ཉིས་སྟོང་དགུ་ལོའི་སྟོན་དུས་ཙམ་ལ་སྤུན་ཆུང་ཚེ་རིང་བསམ་འགྲུབ་ཀྱི་དགོངས་བཞེད་བཞིན་དུ་ངས་ཡར་འགྲོ་ཤེས་རིག་གླིང་ཞེས་པ་ལུང་ཆུང་འདིའི་ཤེས་བྱ་རིག་གནས་དར་སྤེལ་ཡོང་བར་
དགེ་མཚན་ཆེ་ཞིང༌། རང་ཉིད་ཀྱི་འཚོ་བ་ལའང་ཕན་པ་ཅུང་ཟད་རེ་མཆིས་པའི་བོད་ཡིག་གསབ་ཁྲིད་འཛིན་གྲྭ་ཞིག་བཙུགས་ཏེ་མཐོ་རྒྱུགས་ལེན་པའི་སློབ་མ་དག་ལ་མཐོ་འབྲིང་གི་སློབ་དེབ་དྲུག་པོ་
གཞིར་བཞག་ནས་མཐོ་རྒྱུགས་ཀྱི་དཔེར་མཚོན་རྒྱུགས་གཞི་གང་མང་མང་ཞིག་ཁྲིད་སྟོན་བྱེད་པ་དང་། ལུང་པའི་སྐད་ཡིག་རིག་གནས་ལ་མོས་པ་ཆེ་བའི་སྐྱེ་བོ་དང་སློབ་མ་དག་ལ། ལས་དང་པོ་པ་ལ་
དབྱངས་གསལ་སོ་བཞི་ནས་མགོ་བརྩམས་པ་དང་། འདོན་ཀློག་གི་ནུས་པ་ཡོད་ཅིང་རྩོམ་འབྲི་ལ་མོས་པ་ཡོད་མཁན་དག་ལ་མདོ་ཁམས་དགེ་འབྲོང་ཕྱོགས་ཀྱི་སྐྱེ་བོ་ཡ་རབས་ཅན་གཡག་དགྲ་ཁྲ་སྦོག་
དང་རྡོ་རྐོ་ངག་དབང་དགེ་ལེགས་རྣམ་གཉིས་ཀྱིས་རྩོམ་སྒྲིག་གནང་བའི་གནའ་མི་བོད་ཀྱི་གཏམ་དཔེ་ཞེས་པ་ལས་ཉིན་རེ་གཏམ་དཔེ་བཞི་ལྔ་ཙམ་དང་། འགྲོ་བ་བཟང་མོ་དང་། ཆོས་རྒྱལ་ནོར་བཟང་།
དྲི་མེད་ཀུན་ལྡན་སོགས་བོད་ཀྱི་ཟློས་གར་ཆེན་མོ་བརྒྱད་དང་། མི་རོ་རྩེ་སྒྲུང་སོགས་འདོན་ཀློག་སྒྲུང་བཤད་ཀྱི་རྣམ་པར་བརྟེན་ནས་བོད་ཡིག་གི་གཞི་རྩ་བརྟན་པོར་ཨེ་ཡོང་བལྟས།



ངེད་སྤུན་གཉིས་ཀྱིས་ཡར་འགྲོ་ཤེས་རིག་གླིང་དུ་ཞུགས་པའི་རྒྱ་བོད་སློབ་མ་ཡོངས་རྫོགས་ལ་ངེས་པར་དུ་བརྩི་སྲུང་བྱེད་དགོས་པའི་སྒྲིག་ཁྲིམས་ཀྱང་བཞག་ཡོད། དེ་ནི་མི་རིགས་བར་ལ་དཀྲུགས་ཤིང་
གི་སྐད་ཆ་དང་། སྤྱི་ཚོགས་འཆམ་མཐུན་ལ་གནོད་པའི་བྱ་བ། གྲུབ་མཐའི་འཐེན་འཁྱེར་གྱི་གཏམ། ཡུལ་ལུང་ཕུང་སྦྱོར་གྱི་དོན་དག་སོགས་རྒྱལ་ཁྲིམས་དགེ་ལས་གཉིས་ཀ་དང་འགལ་བའི་ལས་ཀ་
རིགས་ནི་རྩ་བ་ནས་བསྒྲུབ་མི་ཆོག་པ་དེ་ཡིན། དེ་ལས་གཞན་སློབ་བུ་སོ་སོའི་ཁ་ཟས་ཟ་མ་དང་ཞྭ་ལུགས་གོས་སྟངས་སོགས་ཀྱི་ཐད་ནས་ང་ཚོས་ཐེ་གཏོགས་བྱེད་ཀྱིན་མེད་ལ། ན་ཆུང་སློབ་མ་དག་གིས་
མཚར་སྣང་ལྡན་པའི་དྲི་བ་དག་ལ་ཁྱད་བསད་མེད་ཅིང་། མཐོ་འབྲིང་སློབ་མའི་དགག་སྒྲུབ་རྩོམ་ཡིག་གི་ནང་དོན་ལ་ལུང་རིགས་དཔེ་གསུམ་ཐད་ནས་འཛོམས་སོང་ནས་འགྲིག་དང་མི་འགྲིག་གི་ཆོད་
གཏམ་མེད། དེ་ལ་ལོ་ན་ཆུང་བའི་སློབ་མ་དང་། མཐོ་འབྲིང་གི་སློབ་མ་ཚང་མས་འདི་ནི་དངོས་གནས་སྤུས་ཚད་སློབ་གསོའི་སློབ་ཁྲིད་བྱེད་སྟངས་དང་། སྔོན་ཐོན་ཡ་རབས་གྲལ་དུ་འགྲོ་བའི་སློབ་གསོ་
སྒྲུབ་སྟངས་དེ་རེད་འདུག་ཅེས་དགའ་དགའ་བྱས། ཕྱིས་སུ་དང་ཐོག་གི་སློབ་མ་བཅུ་གཉིས་ནས་བཞི་གཅིག་བཞིའི་ས་ཡོམ་མ་རྒྱུག་པའི་ཡར་སྔོན་ལ་སློབ་མ་དྲུག་ཅུ་ལྷག་ཟིན། སླར་སྨྲས་པ། མི་འཇིགས་
སྤོབས་པས་ཁྱིམ་གཞིས་དྲོན་མོ་སྐྱོང་། །ཁྱིམ་ཚང་ཕལ་པའི་གཏམ་རྒྱུད་སླར་ཡང་འཛུམ། །མི་འཇིགས་རིགས་རུས་མཁའ་མཐར་སྐྱོད་པ་ལས། །གངས་རིའི་སྲོལ་བཟང་
ང་སྲོག་གི་རྒྱན་དུ་འཛིན། །
22)



ལེའུ་བཅུ་བཞི་པ།
འཇིགས་རུང་ས་ཆེན་ཁྲོས་པའི་རྔམས་ཟིལ་ལས། །
སྒྲིབ་ཡོལ་མེད་པའི་མི་གཤིས་
མི་གཤིས་རྣལ་མ་མཐོང་། །
བྱང་ཆུབ་སེམས་དཔའ་ཡང་ཆོས་བཞི་དང་ལྡན་ན་ཆོས་ཀྱི་སྦྱིན་པའི་སྒོ་ལེགས་པར་འབྱེད་པར་འགྱུར་རོ། །བཞི་གང་ཞེ་ན།
དམ་པའི་ཆོས་ཡོངས་སུ་བསྲུང་ཞིང་སྐྱོང་བ་དང་། རང་གི་ཤེས་རབ་ལ་ཕན་པར་བྱེད་ཅིང་གཞན་ལ་སྟོན་པར་བྱེད་པ་དང་།
རྟག་ཏུ་ཡ་རབས་ཀྱི་ཆོས་སྤྱོད་པ་དང་། རྣམ་པར་དག་པ་དང་། མ་དག་པའི་ཆོས་ལ་མི་རྟོག་པ་དང་བཞིའོ། ། ཞེས་ཐར་མདོ་
ལས་དྲངས།



223
ཞང་རྒན་དྲིན་ཆེན་ཞིང་དུ་གཤེགས་པའི་སྟབས་ཀྱིས་ལྕགས་སྟག་ལོ་སྟེ་ཉིས་སྟོང་བཅུ་ལོའི་ལོ་སར་ནི་ངེད་ཚང་ལ་རོལ་དུ་མེད་ཀྱང་ལོ་དེར་ངས་ཁྱིམ་གཞིས་གསར་དུ་བཟུང་ཞིང༌། གཅེས་ཕྲུག་མགོན་
པོ་བཀྲ་ཤིས་ཀྱང་ཁྱིམ་འདི་ལ་མགྲོན་གསར་ཚུལ་དུ་སླེབས་བྱུང་བས་ངས་ཨ་ཕ་དྲིན་ཆེན་དབུར་བཞུགས་པའི་དུད་ཡར་འགྲོ་ཚང་གི་བཟའ་མི་ཡོད་ཚད་ཁྱིམ་དུ་གདན་དྲངས་ནས་བཟའ་བཏུང་ཕུན་
སུམ་ཚོགས་པས་སྣེ་ལེན་བྱས། དགོང་མོར་ཡུལ་ཤུལ་བརྙན་འཕྲིན་ལས་གྲོགས་པོ་འབྱོར་ལྡན་ངེད་གཉིས་ཀྱིས་བཤད་པའི་གཞས་མ་གཏམ་ཞིག་ལ་ཡུལ་ཤུལ་གྱི་ངོ་མཚར་རིག་གནས་ཞེས་པ་དེ་གཏོང་
བྱུང་བས་ཨ་ཕས་ཐུགས་དགྱེས་པོས་གཟིགས་པས་ང་རང་སེམས་པ་སྤྲོ་པོ་བྱུང་།
སྤྱིར་ཡུལ་ཤུལ་གྱི་ལོ་སར་རིག་རྩལ་དགོང་ཚོགས་དེ་ཡུལ་ཤུལ་རྒྱང་བསྒྲགས་བརྙན་འཕྲིན་ལས་ཁུངས་བཙུགས་ནས་རིག་རྩལ་ལེ་ཚན་ཁྱབ་རྒྱ་ཆེན་པོ་དེ་འདྲ་ཞིག་རྩ་འཛུགས་བྱེད་མ་མྱོང་ཟེར་ལ།
ཡུལ་ཤུལ་ཁུལ་མི་དམངས་སྲིད་གཞུང་བཙུགས་ནས་བརྙན་འཕྲིན་ཐོག་ནས་གཏོང་བའི་ལུང་པའི་ལོ་སར་དགོང་ཚོགས་ཀྱི་རིག་རྩལ་ཐོག་མ་དེ་ཡིན་པར་གྲགས། དེས་ན་ལས་ཁུངས་ཀྱི་མགོ་ཁྲིད་ཚོས་
ཡུལ་ཤུལ་ནི་ཁམས་སྐད་ས་ཁོངས་ཡིན་པས་སི་ཁྲོན་ཁམས་པའི་བརྙན་འཕྲིན་དང་། ཡུལ་ཤུལ་ནི་མཚོ་སྔོན་མི་དམངས་སྲིད་གཞུང་གི་མངའ་ཁོངས་ཡིན་པས་མཚོ་སྔོན་བོད་སྐད་བརྙན་འཕྲིན་གཉིས་
ལས་བརྒྱུད་གཏོང་བྱེད་རྒྱུ་རེད་ཟེར། འོན་ཏེ་ཕྱིས་སུ་ཐོག་མའི་འཆར་གཞི་དང་བསམ་པའི་བྱ་བ་དེ་ཉིད་ཇི་བཞིན་མ་བྱུང་། སི་ཁྲོན་བོད་སྐད་བརྙན་འཕྲིན་གྱིས་ཡུལ་ཤུལ་ནི་མཚོ་སྔོན་གྱི་སྲིད་ཁོངས་
ཡིན་པས། ས་ཁོངས་དེ་ལས་སྒྲིག་པའི་རིག་རྩལ་རྩེད་རིགས་ནི་སི་ཁྲོན་བོད་སྐད་བརྙན་འཕྲིན་ཁང་གིས་གཏོང་ན་འོས་ཤིང་འཚམས་པ་ཞིག་མ་མཐོང་ལ་མཚོ་སྔོན་བརྙན་འཕྲིན་ཁང་གིས་ཡུལ་ཤུལ་
རྒྱང་བསྒྲགས་བརྙན་འཕྲིན་ཁང་གིས་སྒྲིག་པའི་རིག་རྩལ་ལས་ཞབས་བྲོ་དང་གླུ་གཞས་ཙམ་མ་གཏོགས། ཁམས་ཡུལ་ཤུལ་པའི་ཁ་སྐད་ཀྱི་གཞས་མ་གཏམ་དང་གར་ཆུང་སོགས་ནི་གཞན་པས་གོ་དཀའ་
བས་བརྙན་འཕྲིན་ལས་མི་གཏོང་བ་ཡིན་ནའང་ཐང་། དོན་དངོས་ཀྱི་རྒྱུ་མཚན་གསལ་པོ་ཞིག་ངས་མ་ཤེས་ཀྱང་གྲོགས་པོ་འབྱོར་ལྡན་ངེད་ཚོས་བཤད་པའི་གཞས་མ་གཏམ་དང་གར་ཆུང་སོགས་ནི་ས་



PCC
ལག་མཐིལ་ཙམ་གྱི་སྐྱེ་མདོ་ལས་བརྒལ་མ་ཐུབ། དོན་འདིས་ཁམས་ཡུལ་ཤུལ་གྱི་རིག་གནས་དང་སྐད་ཡིག་ནི་སྔ་མོ་ཞིག་ནས་བོད་སྔ་རབས་པའི་དཔེ་ལྟར་དུ་ཡར་ལྷ་སའི་ཇོ་བོ་མ་མཇལ། ཚུར་རྒན་
མོའི་སློང་ཟས་མ་རག་པའི་བར་མ་དོ་རུ་ལུས་པའི་གནས་ཚུལ་ཆེ་རྒྱུ་མེད་ལ། ཆུང་རྒྱུའང་མེད་པའི་དངོས་རྣམ་དེ་མཚོན་བཞིན་ཡོད། འདི་ནི་ཁམས་ཡུལ་ཤུལ་པའི་ཕམ་ཁ་དང་སྐྱོ་གར་ཙམ་མིན་པར་
དབྱངས་གསལ་སོ་བཞི་ལ་རྣམ་ཤེས་འཐིམ་པའི་ལུང་པ་འདི་ཡི་སྐྱེ་བོ་ཡོངས་རྫོགས་ཀྱི་ཕམ་ཁ་དང་སྐྱོ་གར་རེད། ཡུན་ནན་དང་། ཀན་སུའུ། མངའ་རིས། ནག་ཆུ། ཀོང་པོ་སོགས་ལའང་གནས་ཚུལ་དང་
ཚོར་སྣང་འདི་རིགས་ཡོད་པར་ཐོས།
སྤྱི་ཟླ་གསུམ་པའི་ནང་དུ་ཡར་འགྲོ་ཤེས་རིག་གླིང་གི་མཐོ་རྒྱུགས་འཛིན་གྲྭ་ལ་སློབ་མ་ཇེ་མང་དུ་སོང་བས་ངས་སྐྱེ་མདོའི་ནོར་གླིང་དཔེ་མཛོད་ཁང་གི་ཤོད་ཁང་ཡངས་ཤིང་རྒྱ་ཆེ་ལ་དཀར་ཞིང་གཙང་
པ་དེ་གླས་ནས་བོད་ཡིག་སློབ་ཁྲིད་བྱས། འོན་ཏེ་འཇིག་རྟེན་ནི་འཇིག་པ་ཅན་གྱི་རྟེན་ཞིག་ལས་མ་འདས་པས་སྤྱི་ཟླ་བཞི་པ་ནང་ནས་ཡུལ་ཤུལ་ལ་ས་ཡོམ་ཆེན་པོ་བྱུང་ནས་སྐྱེ་བོ་མང་པོའི་རིན་ཆེན་ཚེ་
སྲོག་ས་འོག་ཏུ་ཤོར་ཞིང་། སྔར་བསགས་རྒྱུ་ནོར་ཐལ་རྡུལ་དུ་བསྒྱུར་སོང་བས། ཡར་ཀའི་ཞིང་ན་བཞུགས་པའི་ལྷ་ཚོགས་ཀྱིས་སྙིང་རྗེའི་སྤྱན་ཆབ་བསིལ་ལ། ན་རག་འཕྲང་ནས་འགྲིམ་པའི་སྡིག་ཅན་
ཤན་པ་ཡིས་ཀྱང་སྡུག་གི་མཆི་མ་འདོན་དགོས་པ་ཞིག་བྱུང་། དེ་ལ་ཆོས་དང་ཚན་རིག་གང་ནས་འགྲེལ་ཀྱང་ཀྱེ་མ་ཀྱི་ཧུད་ཙམ་གྱི་དབུགས་རིང་ལས་བློ་རུ་བབས་པའི་ལན་ཞིག་རྙེད་ཚོད་མི་འདུག ད་
ལྟ་ཁོ་བོས་རང་གི་མཐོང་ཐོས་དྲན་རེག་གི་གནས་ཚུལ་དེ་དག་མི་བརྗེད་པའི་ཟིན་ཐོ་རུ་ཕབ་ན་འདི་ལྟར་ཏེ།
དགུན་གཞུང་ཧྲིལ་པོ་ཞིག་གི་གྲང་ལྷགས་ཀྱི་མནར་གཅོད་འོག་ནས་དབུགས་སོས་བྱུང་བའི་ས་གཞི་དག་ལ་ལྗང་མདོག་གི་ཚེ་སྲོག་རེ་རེ་གསར་དུ་འབུས་ཤིང་། མཁའ་དབྱིངས་ཀྱི་ཆུ་འཛིན་ཚོགས་ནི་
ཐལ་རྡུལ་གྱི་དྲི་མས་མ་གོས་ཙམ་དུ་བྱུང་ལ། ཉིན་བྱེད་དབང་པོའི་ཞལ་གྱི་དཀྱིལ་འཁོར་འཛིན་མའི་ཁྱོན་ལ་ཁད་ཀྱིས་འཕྲོས་པའི་དཔྱིད་མགོ་རུ། སྒ་སྐྱེ་རྒུ་མདོའི་རྒྱ་བོད་ཧོར་སོགས་ཚང་མས་ལོ་རྙིང་
གི་སྐྱིད་སྡུག་ཡོད་ཚད་རུམ་དུ་ཉར་ཏེ། ལོ་གསར་པའི་བྱ་བ་ཀུན་ལ་ཡིད་ཆེས་དང་སྤྲོ་སྣང་གིས་སོ་སོའི་འཚོ་ཚིས་ཀྱི་ཐབས་ལ་འབད་མགོ་རྩོམ་པའི་སྐབས་དེར། འབྱུང་བཞི་གནོད་པ་ཞིག་གོང་གསེར་



ཁྲི་སེར་པོ་སྟེང་གི་བླ་མའི་མངོན་ཤེས་ལ་གབ་པ་དང་། གཞུང་གླ་ཕོགས་ལེན་པའི་ཚན་རིག་པའི་འཕྲུལ་ཆས་བོར་བའི་གླགས་ཤིག་བཙལ་ནས་ཡུལ་འདིའི་སྐྱེ་འགྲོ་སེམས་ཅན་སྡུག་ལ་སྦྱར་བྱུང་།
འདིར་ཕྱོགས་ཡུལ་མི་ཀུན་གྱིས་མཁྱེན་གསལ་ལྟར་དུ། ས་འགུལ་རྒྱུག་པའི་ཉིན་དེ་ནི་བོད་ཆོས་ལྡན་པས་ཟླ་རེ་ནང་ནས་དགེ་སྒྲུབ་སྡིག་སྤོང་ཆེར་བྱེད་པའི་ཉ་སྟོང་ཚེས་བརྒྱད་ལས་གནམ་གང་ཡིན།
ནངས་མོ་དེར་ཆོས་སྣང་ཆེ་བའི་ཁྱིམ་ཚང་གི་རྒས་པོ་རྒན་མོ་དག་ནི་སྔར་བཞིན་དུ་སྐྱ་མདའ་མ་རྒྱུག་གོང་ནས་མལ་ལས་ལངས་ཏེ་འགའ་རེས་ཁ་ཏོན་འདོན་པ་དང་། འགའ་རེ་རང་ས་ནས་སེང་ཟེ་རྒྱ་
ནག་མ་ཎི་དང་། ཉེ་ས་ནས་གྲོང་ནང་གི་མཆོད་རྟེན་དང་པད་ཕུང་ལ་བསྐོར་བ་སོང་བ་དང་། ཤེས་རིག་གི་གནས་ལ་བརྩོན་པ་ཆུ་བོའི་རྒྱུན་བཞིན་དུ་བརྟེན་པའི་བློ་རིག་གསལ་བའི་སློབ་བུ་དག་ནི་སྔ་མོ་
ནས་འགའ་ཞིག་ནི་སློབ་གླིང་གི་དགའ་ཚལ་དུ་སྐྱོད་པ་དང་། འགའ་ཞིག་ནི་དཔེ་ཀློག་སྐྱོར་སྦྱོང་ལ་བརྩོན་པ་དང་། ཁྱིམ་ཚང་གི་འཚོ་བའི་བདེ་སྡུག་ཐོད་དུ་ཁུར་བའི་མི་གཞོན་འགའ་ཞིག་ནི་གླ་འཁོར་
གཏོང་བ་དང་། བྱེས་དང་ཚོང་ལ་འགྲོ་བ། ལས་གྲལ་དུ་ཞུགས་པ་སོགས་འཚོ་ཚིས་ལ་འབད་པ་དང་། འགའ་ཞིག་ནི་ཁྱིམ་ལས་ཙག་ཙིག་ལས་བཞིན་ཡོད་པ་དང་། འཚོ་བ་ལ་དང་དོད་མེད་ཅིང་ཟ་དགའ་
ཉལ་སྐྱིད་ཆེ་བའི་ལེ་ལོ་ཅན་ཚོ་གཅིག་ནི་རྨི་ལམ་ཞིང་དུ་རོལ་བཞིན་པའི་ཞོགས་པའི་ཆུ་ཚོད་བདུན་དང་སྐར་མ་ཞེ་ལྔའི་ཐོག་ནས་ས་ཆེན་པོ་དེ་ཉིད་སྔར་ཆུ་ཚོད་ལྔ་པའི་ཐོག་ལན་གཅིག་གཡུག་
པའི་མུ་ལ་དྲག་ཏུ་གཡོས། དེ་དུས་འཇིག་རྟེན་ཡོད་ཚད་སྐད་ཅིག་ཉིད་ལ་གཞོམ་གཞིགས་བྱེད་པའི་ལྡིར་སྒྲ་དང་ཆོམ་སྒྲ་དེས་ཡུལ་འདིའི་སྐྱེ་འགྲོ་ཡོད་རྒུ་བླ་འཁྱམས་ཤིང་ཧོན་ཐོར་ནས་རེ་ཞིག་ལ་ཅི་བྱ་
གཏོལ་མེད་དུ་བཟོས།
སྐབས་དེར་ང་རང་ཁྱིམ་སྒོ་ཕྱི་རུ་ཐོན་ནས་ཡར་མར་ལ་བལྟས་པས་ན་གནམ་ས་ཡོངས་རྫོགས་ཐལ་རྡུལ་གྱིས་བཏུམས་ཤིང་བུད་མེད་དང་ཕྲུ་གུའི་ངུ་སྐད་ཀྱིས་རི་ལུང་བཀང་བའི་ཁྲོད་དུ་སོ་སོའི་འདི་ཕྱི་
གཏན་གྱི་སྐྱབས་གནས་དམ་པ། བླ་མ་དཀོན་མཆོག་གསུམ་གྱི་མཚན་ནས་འབོད་ཅིང་། ཡུལ་འདི་སྡུག་པོ་མ་གཏོང་རོགས། ཁྱེད་རྣམས་ཀྱིས་ཐུགས་ནས་མ་བོར་རོགས་སོགས་གསོལ་འདེབས་སྨོན་ལམ་
བྱེད། རུ་རོགས་ཁྱིམ་མཚེས་དག་གི་མི་རྣམས་ནི་ལ་ལ་ནི་དོར་རྐྱང་དང་ཁོག་སྟོད་ཤ་རྗེན་དུ་འདུག་ལ། ལ་ལ་ནི་གྱོན་གོས་ལག་ཏུ་བཟུང་ནས་རྐང་རྗེན་དུ་བྲོས་བྱུང་། འགའ་ཞིག་ནི་ངུ་སྔངས་དང་བཅས་
༡༡༨



ཁྱིམ་མཚེས་ཀྱི་མི་དག་ལ་ངེད་ཚང་གི་བུ་དང་བུ་མོ། ངེད་ཚང་གི་ཕ་དང་མ་ཁང་པའི་ཡར་སྦུགས་དང་། ར་བའི་རྒྱ་སྒོ་འགྲམ་དུ་མནན་སོང་། མགྱོགས་པོ་སྲོག་སྐྱོབ་རོགས་ཞེས་མཐེ་མོ་གནམ་ལ་སྒྲེང་
ནས་ཡར་རྒྱུག་མར་རྒྱུག་བྱེད་པ་དང་། འགའ་ཞིག་ནི་ལྡེབས་རིས་དང་ལྷ་སྐུ་བཞིན་དུ་དེར་བླ་འཁྱམས་ཧོན་ཐོར་གྱིས་ལུས་ལ། ཚེ་གཅིག་གིས་ལག་བཟུང་ཁ་པར་ལ་མིག་བགྲད་དེ་ཨང་གྲངས་མང་པོ་
གཅིག་ཐོག་གཉིས་བརྩེགས་ཀྱིས་མནན་ནས་སོ་སོའི་གཉེན་ཉེ་འདྲིས་ཤོག་ཚོའི་བདེ་སྡུག་གི་སྐད་ཆ་རེ་ཨེ་གོ་ལྟ་བར་བྲེལ་བྲེལ་འཚུབ་འཚུབ་ཀྱིས་བྱེ་ཚན་ནང་གི་ཉ་མོ་བཞིན་དུ་འདུར་ཡང་ཁ་པར་གྱི་
བརྡ་ལམ་
ལམ་ཡོངས་སུ་ཆད་དེ་འབྲེལ་འདྲིས་མ་ཐུབ་པས། ཁ་ནས་ངོ་ཤེས་པ་ཡོངས་རྫོགས་ལ་སོ་སོའི་གཉེན་ཉེ་རྩ་ལག་ག་རེ་ག་རེ་ཐུག་ཨེ་བྱུང་ཞེས་དབུགས་ཧལ་ནས་འདྲི་བཞིན་འདུག་ལ། ཕན་ཚུན་ཀྱང་
ཤི་གསོན་ཐུག་པ་ལྟ་བུའི་ཁ་སྐྱབས་འགྲོ་དང་ལག་ཕྱག་རྒྱ་དང་བཅས་མུ་མཐུད་དུ་གཟབ་གཟབ་གནང་རོགས་ཞེས་མངགས་བཅོལ་གནོངས། རྒྱ་ལམ་ནང་དུ་རླངས་འཁོར་ཆེ་མ་ཆུང་གསུམ་གྱིས་འཚང་
ཞིང་། མི་ཚོགས་ནི་དེ་དག་གི་ཁྲོད་དུ་རྒྱ་མཚོ་ཁ་ལུད་པ་ཇི་བཞིན་དུ་ཁ་ཕྱོགས་ངེས་མེད་དུ་ཡར་འགྲོ་བ་ཁྲི་དང་། མར་འགྲོ་བ་འབུམ་གྱིས་རྒྱ་ལམ་དེ་སྔར་ལས་ཀྱང་གུ་དོག་པོར་བཟོས། འོན་ཏེ་མི་ཕལ་
མོ་ཆེ་ནི་སྨུག་ལོང་མཚོ་ཁར་ཆགས་པའམ་སྤྲིན་ནག་མཁའ་མཐར་འཁྲིགས་པ་ལྟར་དུ་གེ་སར་འདུ་ཐང་དུ་འདུས། ཞིབ་ཏུ་བལྟས་ན་འདུ་ཐང་དེ་རུ་སྔར་ནས་མགོ་ཆག་རྐང་གྲུག་ཏུ་སོང་བའི་རྨས་མས་
གང་ཚར་འདུག དོན་དེ་བསམ་ན་ཁུལ་དང་རྫོང་གི་སྨན་ཁང་གི་ར་བ་ཡན་ཆད་རྨས་མས་ཡོངས་སུ་གང་ཚར་ཡོད་ངེས་རེད། གཡས་གཡོན་དུ་ཡོད་པའི་མི་ཚོ་ལ་གཏམ་ཞིག་དྲིས་པའི་ཚེ་ན། ཁོང་ཚོས་
བཤད་རྒྱུར་ཁུལ་དང་རྫོང་གི་སྨན་ཁང་དུ་སོང་ཡང་ཕན་པ་ཅི་ཡང་མི་འདུག སྨན་པའང་ཅི་བྱ་གཏོལ་བྲལ་གྱིས་རྨ་ཁར་རྨ་རས་དཀྲི་ཙམ་དང༌། ཁ་རུ་གཉན་འགོག་ཟ་སྨན་སྟེར་ཙམ་ལས་གཞན་པའི་
སྨན་ཆས་ཡོངས་སུ་རྫོགས་ཚར་སོང་ཞེས་བཤད་བྱུང་།
ས་གནས་ཀྱི་དམག་དཔུང་ནི་ཉུང་ཤོས་ཙམ་ལས་ཕལ་མོ་ཆེ་ནི་ཉེན་ཚབས་ཆེ་སའི་མི་དམངས་དངུལ་ཁང་དང་། སྣུམ་རྒྱག་ཁང་། བཙོན་ར། ཆུ་མཛོད། ཟམ་ཆེན། སློབ་གྲྭ་སོགས་ལ་དཔུང་འཇུག་བྱེད་
226



པ་ལས་གཞན་ལ་ཁ་ཡ་བྱེད་ཁོམ་ཆེར་མ་བྱུང༌། སྐབས་ཤིག་ལ་ཁྲ་འགུ་ཆུ་མཛོད་ ཀྱི་རགས་ཆེན་ག་ནས་ཆུ་ལོག་གི་འཇིགས་པ་ཡོང་གི་འདུག་ཟེར་བའི་གཏམ་ཞིག་རླུང་ནག་དེའི་ཁྲོད་ནས་སྒྲོག་བྱུང་
བས་མི་དག་ནི་གེ་སར་འདུ་ཐང་ནས་གཡང་དཀར་ལུག་ཁྱུ་ཁྲོད་དུ་ཅེ་སྤྱང་གི་འཇབ་རྒོལ་ཐེབས་པ་བཞིན་དུ་ལ་ལས་ནི་རྒན་སྐྱོར་ཆུང་ཁྲིད་དང་། ལ་ལས་གཉེན་ཉེ་དག་གི་ལག་ནས་འཇུས་ཤིང་ཕྱོགས་
བཞི་མཚམས་བརྒྱད་དུ་བྲོས། འདི་དང་འདི་འདྲའི་སྐབས་སུ་གཉེན་ཉེ་རྩ་ལག་གི་ལག་ལ་འཇུ་བ་ནི་ཚེ་སྲོག་གཅིག་གི་འཇུ་ཐག་ལ་འཇུས་པ་ལྟ་བུའི་ཚོར་བ་འདུག སྤྱིར་སྐྱེ་འཆི་གཉིས་ལ་རང་དབང་
མེད་ཀྱང་དཔའ་ངར་ཆེར་བསྐྱེད་ཀྱིས་རང་གི་ཞེ་མཐུན་པའི་མི་དང་མཉམ་དུ་ཚེ་སྲོག་གི་འཇིགས་པ་ལ་གདོང་གཏུག་དང་ཁ་གཏད་བྱེད་པའི་གོ་སྐབས་བྱུང་བ་འདི་ཡང་རང་རོགས་གཉིས་ཀ་ལ་དམ་
ཚིག་སྔར་ལས་ཟབ་པ། བརྩེ་བ་སྔར་ལས་ཆེ་བའི་ཚོར་སྣང་ཞིག་ཀྱང་རྙེད།
ཆུ་ཚོད་དགུ་པ་ཡས་མས་སུ་སླེབས་དུས་ང་རང་ཇོ་ཀུན་དགའ་བསྟན་འཛིན་དང་། སྲིང་མོ་ཉི་མ་བཟང་མོ་ཁོང་ཚོ་དང་འགྲོགས་ནས་ཕ་ཁྱིམ་དྲོན་མོ་དེ་རུ་ཐོན་ཐུབ་ཅིང་ཨ་ཕ་ཁོང་ཚོ་ནི་བདེ་བར་
བཞུགས་པར་མཐོང་བས་ཡར་ཀའི་བྱང་ཁོག་གི་དྲན་པ་དམར་རིལ་དེ་གཞི་ནས་རང་མལ་དུ་སྡོད་ཐུབ་ཙམ་བྱུང༌། ན་ནིང་ལོ་ལ་གསར་དུ་བརྒྱབ་པའི་ཁང་གསར་དེ་ནི་རྡོ་སྐས་ཞིག་རལ་དང་གས་ཆག་
ཏུ་སོང་བ་ཙམ་ལས་སྡོད་ཁང་རང་ནི་སྐྱོན་མེད་དུ་བསྡད་འདུག ཁང་རྒན་རྙིང་པ་དེའི་རྒྱབ་ལོགས་ནི་ཡོངས་སུ་བརྡབ་ ནས་ཁྱིམ་གྱི་མཆོད་ཁྲི་དང་། ཅ་དངོས་དག་ཐལ་རྡུལ་དང་བཅས་ཕྱི་རུ་ཐོན།
ས་ཡོམ་གྱིས་ཕ་ས་སྣུམ་པོ་འདི་ཐལ་རྡུལ་ལ་མ་བཏང་པའི་ཉིན་ཁ་ཤས་སྔོན་ནས། བདག་གི་གཅེན་པོ་ཀརྨ་ཚེ་འཕེལ་ནི་རི་ཤོད་དུ་གཟན་རྩྭ་ཡག་པོ་མེད་པས་སྒོ་ཟོག་རི་ལ་བརྒྱབ་ཅིང་། ཕྱུགས་ཟོག་གི་
གཟན་ཐག་ཐུང་དུ་བཏང་ནས་རི་ལ་གུར་ཆུང་ཕུབ་ནས་བསྡད་ཡོད། ས་འགུལ་རྒྱུག་པའི་ནངས་མོ་དེར་ཕྱུགས་ཟོག་དག་རི་ལ་འཁོད་པས་གཅེན་པོ་ཁོང་ནངས་ཇ་གསོལ་བཞིན་པའི་གདོང་ལ་ས་
ང་ལ་ས་གཞི་
227
(1) ཁྲ་འགུ་ཆུ་མཛོད་ནི་སྐྱེ་རྒུ་གྲོང་རྡལ་གྱི་གློག་ཁང་ཆེ་ཤོས་དེའི་ཆུ་མཛོད་ཡིན། དེ་ནི་སྐྱེ་རྒུ་ལྷོ་ཕྱོགས་སུ་སྤྱི་ལེ་བཅུ་གྲངས་མཚམས་སུ་ཡོད།
ཀྱི བརྡབ་ནི་ལོགས་གཅིག་ལ་ཡོ་ནས་ལྷུང་བའི་དོན།



ཆེན་མོ་ཁྲོས་ཤིང་འཁྲུག་པར་གྱུར་པས། ཕར་ཕྱོགས་རི་ངོས་ནས་རྦབ་རྡོ་དག་ནི་ཀླུང་དུ་འདྲིལ། ཚུར་ཕྱོགས་སྤང་རི་ཁ་གས་ནས་ཕྱུགས་ཟོག་སེམས་ཅན་ རྣམས་ཀྱི་སུག་བཞི་འདར་ཞིང་ཕྱོགས་ངེས་
མེད་དུ་འདྲོགས་པ་མཐོང་ཚེ། ནམ་མཁའི་བླ་མ་དཀོན་མཆོག གུ་རུ་པད་འབྱུང་མཆོག་མཁྱེན་ཞེས་གསོལ་བ་བཏབ་པ་དང་ཆབས་གཅིག་ཕོར་པ་ས་རུ་བཞག་ནས་དབུགས་ཐེངས་གཅིག་གིས་ཤོད་ལ་
འབབ་སྟེ་ཁྱིམ་དུ་རྒྱུག་པ་ན། རང་གི་སྙིང་དང་འདྲ་བའི་ཆུང་མ་པད་དཔལ་མཚོ་མོ་ལ་ཉེར་འཚེ་ཅི་ཡང་མེད་པར་བདེ་བར་བཞུགས་པར་མཐོང་བའི་མུ་ལ་སེམས་ཅུང་ཟད་བདེ་ཡང་། སྐྱེ་མདོ་རུ་ཡོད་
པའི་དྲིན་ཆེན་ཕ་རྒན་གཙོས་པའི་ཁྱིམ་མི་གཞན་པ་དག་བདེ་མོ་རུ་བཞུགས་ཨེ་ཡོད་ན་སྙམ་ནས་འཕྲུལ་རྟ་ཞོན་ཏེ་བྱ་འཕུར་བ་ལྟར་དུ་སྐྱེ་རྒུ་མདོ་རུ་རྒྱུག ལམ་བར་ནས་ལུང་མདོ་རུ་རྦབ་མང་པོ་དྲིལ་
འདུག་ཀྱང་འཕྲུལ་རྟའི་འགྲོ་ལམ་ཙམ་ནི་འདུག་པས་ཆབ་དེ་དག་ལ་གཡས་གཟུར་གཡོན་གཡོལ་གྱིས་གཞུང་ལམ་དུ་སླེབས་ཚེ། ད་གཟོད་རང་གིས་རང་གི་མིག་ལ་ཡིད་མ་ཆེས་ཙམ་དུ་གྱུར་ཅིང་སྙིང་
ཆུང་ནི་ལུ་གུ་ལྡིང་ལྡིང་དུ་བྱས། དེ་ནས་ཁྱིམ་ལ་ཐོན་ཚེ་དྲིན་ཆེན་ཕ་རྒན་གཙོ་གྱུར་པའི་ཁྱིམ་མི་ཚང་མ་བདེ་བར་བཞུགས་པར་མཐོང་བས་ཕན་ཚུན་དགའ་སྐྱོ་གཉིས་ལྡན་གྱི་དྲིན་ཆེན་ཕ་ལོ་ལ་འོ་སྦྱར་
ཞིང་བུ་ཆུང་ཡེ་ཤེས་རབ་འཕེལ་པང་དུ་བླངས་ནས་དམ་དུ་འཁྱུད། ད་ནི་སྐྱེ་རྒུ་མདོ་ལ་འདུག་སའི་གནས་ཤིག་མེད་པས་གཅེན་པོས་འཕྲུལ་རྟའི་འཕོངས་སུ་ཨ་ཕ་དང་བུ་ཆུང་གཉིས་བསྐྱོན་ཏེ་ཡར་བྱ་
ཤུལ་ཁག་ གི་འབྲོག་པ་ནང་དུ་བསྐྱལ། ཡང་མར་སྐྱེ་མདོ་ལ་ཡོང་ནས་ཚ་མོ་ཚེ་ལྷ་སྒྲོལ་མ་དང་། བུ་མོ་ཆེ་བ་དཔག་བསམ་གཡང་འཛོམས་དང་། བུ་མོ་ཆུང་བ་སྨོན་ལམ་དཔལ་མོ་གསུམ་འཕྲུལ་རྟའི་
འཕོངས་ལ་བཞག་ནས་ཡར་སོང་། འབྲོག་ཡུལ་གྱི་ཁང་ཁྱིམ་ཚང་མ་ས་རྡོ་གཉིས་ཀྱིས་བཅས་པ་ཡིན་ཀྱང་། ཀ་གདུང་ཚོང་མ་དྲང་ཞིང་རིང་ལ། སྲ་ཞིང་སྦོམ་པོ་ཤ་སྟག་ཡིན་པས་ཁང་ཀླད་ཇིབ་པ་དང་།
གྱང་རྩིག་རྡེབས་པ
བས་པ་སོགས་བྱུང་མེད་པས་ཁྱིམ་ཆས་ཚང་མ་སྒོ་ཕྱི་རུ་བཏོན་ནས་ལྷས་འདབས་ཀྱི་ས་སྟོང་དེར་ཁྱིམ་གྱི་གུར་ཆུང་དེ་ཕུབ་ནས་ཐོབ་ཆས་དང་ཉལ་ཁྲི་སོགས་ཆ་ཚང་བར་བསྒྲིགས།
528
(1) སེམས་ཅན་ནི་སྒོ་ཕྱུགས་ལ་གོ།
(2 བྱ་ཤུལ་ཁོག་ནི་སྐྱེ་མདོ་ཡི་ནུབ་བྱང་གཉིས་ཀྱི་མཚམས་སུ་ཡོད་ཅིང་། སྐྱེ་མདོ་ནས་ངེད་ཚང་གི་འབྲོག་སའི་དགུན་མཚེར་ནང་དུ་སྤྱི་ལེ་ཉི་ཤུ་ལྷག་ཡོད།



གཅེན་པོ་ཡར་འབྲོག་པའི་ནང་དུ་སོང་ནས་ཅུང་མ་འགོར་བར་ངའི་ཨ་ནེ་སྒྲོལ་མའི་བུ་མོ་ཆུང་ཤོས་མ་བུ་གཉིས་དེ་ས་འོག་ཏུ་ཤོར་སོང་ཟེར་བའི་གཏམ་ཞིག་སྲིང་མོ་ཚངས་དབྱངས་དཔལ་མོའི་ཁ་ནས་
ཐོས། ཨ་ནེ་སྒྲོལ་མ་ནི་སྔར་ཨ་མྱེ་མགོན་པོ་རབ་བརྟན་ཟུར་མང་ནས་འབྲོང་མདའ་ཕྱོགས་སུ་ཕྲུ་གུ་གསུམ་པོ་ཁྲིད་ནས་ཡོང་དུས། འབྲོང་མདའ་ལ་འཁྲི་ས་ནི་ཨ་ནེ་སྒྲོལ་མའི་ཕ་རྒན་ཨ་མྱེ་ཕུན་ཚོགས་
བཀྲ་ཤིས་ཟེར་བ་ཞིག་ཡོད་པ་ངས་ལེའུ་གོང་མ་ནང་ནས་ཞུས་ཟིན། དེ་ནས་སྲིང་མོ་ཚངས་དབྱངས་དཔལ་མོ་ངེད་གཉིས་དབུགས་ཐེངས་གཅིག་གིས་ཨ་ནེ་སྒྲོལ་མ་ཚང་གི་ཁང་ཤུལ་དུ་རྒྱུག དེར་ཐོན་
དུས་གཅེན་པོ་བཀྲ་ཤིས་དཔལ་འབར་སོགས་ཉེ་འདྲིས་དགའ་ས་འགས་ཁང་པའི་ས་རོ་སློག་གིན་འདུག སྲིང་མོ་ངེད་གཉིས་ཀྱིས་ཀྱང་དཔུང་པ་གཡས་བརྗེས་གཡོན་བརྗེས་ཀྱིས་སྲིང་ ་ཆུང་མ་མ་བུ་
གཉིས་ལ་དབུགས་རྒྱུན་རྟ་རྔ་ཙམ་ཞིག་ལྷག་ཡོད་ན་བསམས་ནས་ལག་གི་སྦར་མོས་ས་རོ་རྡོ་རྩུབ་ལ་ཤི་འཇུ་རོ་འཐམ་བྱས།
ཉིན་གུང་ཆུ་ཚོད་བཅུ་གཉིས་ཡས་མས་མཚམས་སུ་ཡུལ་ཤུལ་ཁུལ་རྒྱང་བསྒྲགས་བརྙན་འཕྲིན་ལས་ཁུངས་ཀྱི་གསར་འགོད་པ་ཚེ་རིང་དཔལ་འཛོམས་དང་གཡུ་འབྲུག་མཚོ་མོ་གཉིས་གོམ་པ་འཁྱར་
འཁྱོར་གྱི་ངང་ནས་ངའི་ཨ་སྲུ་ཚང་ཡོད་ས་ནས་གསར་འགོད་ཀྱི་ལས་ཀར་ཞུགས་པ་དང་འཕྲད་བྱུང་། སྐབས་དེར་ངའི་གཅེན་པོ་བཀྲ་ཤིས་དཔལ་འབར་གྱིས་ད་ཁྱོད་རང་འདི་རུ་མ་འདུག མགྱོགས་
པོར་སོང་ནས་བུ་མོ་གསར་འགོད་པ་གཉིས་ལ་རོགས་རམ་གྱིས། གསར་འགྱུར་གྱི་ལས་ཀ་སྒྲུབ་པའི་དུས་ལ་ཐུག་ཡོད་ཅེས་གསུངས་པས། ངས་ཀྱང་ས་འོག་ཏུ་ཤོར་ནས་སྔ་དྲོ་ཙམ་གྱི་དུས་ཚོད་ཡོལ་ཀྱང་
ད་དུང་སྐྲ་སེན་ཙམ་ཡང་མིག་ལ་མཐོང་རྒྱུ་མེད་པའི་སྲིང་ཆུང་མ་མ་བུ་གཉིས་ལ་འཕྲེང་སེམས་དང་བཅས་དེར་བསྐྱུར་ཏེ་གསར་འགོད་པ་ཁོང་གཉིས་དང་དཔུང་པ་མཉམ་གཤིབ་ཀྱིས་ཡུལ་ཤུལ་ཁུལ་
ཕྱོགས་བསྡུས་ལས་རིགས་སློབ་གྲྭ་ནས་མགོ་བརྩམས་ཏེ་ཤུག་ཐང་སྟོད་སྨད་དང་། བྱ་ཆུ་གཡས་གཡོན་དུ་སོང་ནས་རྨས་མ་དང་། རྒུད་སྐྱོབ་ཀྱི་ལས་ལ་ཞུགས་པའི་མི་ལ་བདེ་སྡུག་གི་གནས་ཚུལ་རེ་འདྲི་
ཞོར་དུ། རྨས་མ་རྣམས་ལ་ཁྱོད་རྣམས་ཀྱིས་སྲ་སྲ་བསྲན་བསྲན་གནང་རོགས། མྱུར་སྐྱོབ་རོགས་དཔུང་མགྱོགས་པོར་སླེབ་ཡོང་གི་རེད། ང་ཚོའི་དཀའ་སྡུག་འདི་ལ་གཞུང་ཕྱོགས་ཀྱི་ཐུགས་ཁུར་དང་།
རྒྱལ་ཡོངས་མི་དམངས་ནས་རོགས་སྐྱོར། འཛམ་བུ་གླིང་གི་རྒྱབ་སྐྱོར་ཡོང་ངེས་རེད་ཅེས་གཉན་འཕྲང་གི་དུས་སུ་སེམས་རྒྱ་ཆེན་པོའི་གཏམ་དག་ཁ་ཡིས་ཅི་འབྲུས་ཤིག་བཤད།
229



གཉན་འཕྲང་གི་སྐབས་དེར་གསར་འགོད་པའི་ལས་སུ་ཞུགས་པའི་རང་གི་མྱོང་བ་དངོས་ནི་རང་བྱུང་གི་གནོད་འཚེ་ཆེན་མོ་མེ་ཤོར་བ་དང་། རི་ཉིལ་བ། ས་འགུལ་བ་སོགས་ཀྱི་གདོང་དུ་གསར་འགོད་
པ་ཞིག་གིས་བསམ་སྦྱོར་གཉིས་ཀའི་ཐད་ནས་ཐོག་མར་རང་གི་ཚེ་སྲོག་གི་བདེ་འཇགས་ལ་དོ་སྣང་ངེས་ཅན་ཞིག་བྱེད་དགོས་པར་འདུག རང་ལ་ཉེན་སྐྱོབ་ཀྱི་ཆེད་ལས་ལག་རྩལ་གྱི་སྦྱོང་བརྡར་མེད་
པས་མི་སྲོག་སྐྱབས་པར་མེ་ནང་དུ་ལྕེབས་པ་དང་ཆུ་ནང་དུ་མཆོང་བ་སོགས་ཀྱིས་རྒུད་སྐྱོབ་ཀྱི་བྱ་བར་ཕན་འབྲས་རྒྱ་ཆེན་ཐོབ་མི་སྲིད། དེ་ལས་ལྡོག་སྟེ་གནོད་ཐེབས་མང་ཚོགས་དང་གདོང་གཏུག་
བྱེད་པའི་སྐབས་སུ་རང་གི་དགའ་སྐྱོ་ཆགས་སྡང་རྒྱབ་ཏུ་བསྐྱུར་ནས་འགྲོ་བ་མི་ལ་བརྩེ་བའི་འགན་འཁྲི་རྣམ་པ་དག་པ་ཞིག་གིས་མང་ཚོགས་རྣམས་ལ་དཀའ་སྡུག་ཆེ་བའི་དུས་སུ་མུ་མཐུད་དུ་འཚོ་
བར་དགའ་ཞེན་དང་། སང་ཉིན་ལ་རེ་བས་ཁེངས་པའི་དཔའ་སྤོབས་པ་ཞིག་སྟེར་ཐུབ་དགོས།
སྤྱིར་གསར་འགོད་པའི་རིགས་ལ་བརྙན་འཕྲིན་གསར་འགོད་པ་དང་། ཚགས་པར་གསར་འགོད་པ། རྒྱང་བསྒྲགས་གསར་འགོད་པ། དྲྭ་ཚིགས་གསར་འགོད་པ་བཅས་ཁག་འགར་དབྱེ་ཆོག་པ་དང་། དེ་
དག་གི་ནང་དུའང་རྩོམ་སྒྲིག་གསར་འགོད་པ། སྙན་སྒྲོན་གསར་འགོད་པ། སྒྲིག་སྦྱོར་གསར་འགོད་པ་སོགས་རིགས་འགའ་རུ་དབྱེ་ཆོག་པ་རེད། གསར་འགོད་པ་ཡིན་ཕྱིན་རྒྱུ་འབྲས་ཀྱི་ཐད་ནས་བློ་མིག་
མ་ལྡོང་པ་བྱེད་རྒྱུ་ནི་གལ་ཆེན་ནང་གི་དོན་ཆེན་རེད། ལྷག་ཏུ་རང་བྱུང་གི་གནོད་འཚེ་ཡིན་ནའང་འདྲ། མིས་བཟོས་ཀྱི་ནག་ཉེས་ཡིན་ནའང་འདྲ། མང་ཚོགས་ལ་དཀའ་ངལ་སྡུག་བསྔལ་འཕྲད་པའི་
སྐབས་སུ་བདེན་དོན་གྱི་གཏམ་རེ་བཤད་ཐུབ་རྒྱུ་ནི་ཕྲག་ཐོག་གི་ལས་འགན་བཟློག་ཏུ་མེད་པ་ཞིག་ཡིན་པ་བཤད་ག་ལ་དགོས། དེས་ན་ངེད་ཚོས་ཀྱང་ཕྱོགས་གཅིག་ནས་རླབས་ཆེ་བའི་རྒྱལ་ཁབ་འདིའི་
མཛད་བཟང་འཕྲིན་ལས་དག་འགོར་འགྱངས་མེད་པར་དུས་ཐོག་ཏུ་ཉམ་ཉེས་སྡུག་བསྔལ་གྱི་ཆུ་དོང་དུ་ལྷུང་བའི་མང་ཚོགས་ལ་གསལ་བསྒྲགས་བྱེད་ཅིང་། ཕྱོགས་གཅིག་ནས་སྐྱབས་དང་མགོན་
ཞིག་མཆིས་ན་དགོས་པའི་དུས་སུ་སླེབས་པའི་མང་ཚོགས་ཀྱི་སྙིང་གི་འབོད་སྒྲ་དེ་ཡང་བཙན་ཕྱུག་གཉན་གསུམ་འཛོམས་ཤིང་། ཁ་རྗེ་འཁོས་ཀ་ཆེ་བའི་སྐྱབས་སྦྱིན་དབང་པོ་དེ་དག་ལ་གསང་སྐུང་སྦེ་
གསུམ་མེད་པར་ཞུས་པ་ཡིན། ངས་འདི་ནས་དེ་འདྲ་གཉན་འཕྲང་གི་དུས་སུ་དཔུང་པ་མཉམ་གཤིབ་བྱས་ནས་ཕེབས་པའི་ལས་ཁུངས་ཀྱི་མགོ་ཁྲིད་ཆེ་ཆུང་ཚང་མར་གུས་འདུད་བླ་མེད་ཞུ་བ་ལགས།



དེང་སང་རྒྱལ་ནང་གི་གསར་འགྱུར་ལས་རིགས་སྒྲུབ་པའི་ཁྲོད་དུ་ང་རང་ཚོས་མིག་དཔེ་ཡར་ལྟ་བྱེད་ས་ནི་མང་པོ་ཞིག་ཡོད་ངེས་རེད། ཡ་རབས་ཕུལ་བྱུང་གི་གསར་འགོད་པ་དེ་དག་གི་ཁྲོད་ནས་རྒྱུ་
འབྲས་ཐོད་དུ་བླངས་ནས་སྐད་ཆའང་རེ་གཉིས་བཤད་པའི་སྤོབས་པ་ཅན་གཅིག་ནི་མི་རིགས་སོག་པོ་ཡིན་པའི་གསར་འགྱུར་དཔྱད་བརྗོད་པ་པའེ་ཡོན་སྲུང་ཟེར་བ་དེ་རེད། ཉིས་སྟོང་བཅུ་ལོར་བཏོན་
པའི་ཁྱོད་ལ་བདེ་སྐྱིད་ལྡན་ནམ་ཞེས་པའི་དེབ་གཅིག་གི་ནང་དུ། ཨ་རི་རྒྱལ་ཁབ་ལ་དུས་རབས་གསར་པའི་མགོ་ཚུགས་མ་ཐག་ཏུ་འགྲོ་བ་མིའི་སྤྱི་དགྲ་འཇིགས་སྐུལ་རིང་ལུགས་པས། ཉིས་སྟོང་གཅིག་
ལོའི་སྤྱི་ཟླ་དགུ་པའི་ཚེས་པ་བཅུ་གཅིག་ལ། དགུ་གཅིག་གཅིག་གི་འཇིགས་སྐུལ་ནག་ཉེས་ཞེས་པ་ནག་ཉེས་གནམ་འོག་ཏུ་ཤོང་ཐབས་མེད་པ་དེ་བཟོས་པའི་གདོང་ལ། རྒྱལ་ནང་གི་དྲ་ཚིགས་ཕལ་མོ་
ཆེའི་སྒང་དུ་མང་པོའི་དགའ་འབོད་ཀྱི་ཀི་སྒྲས་ལུང་པ་གང་འདུག་པའི་གནས་ཚུལ་འདི་ལ་བལྟས་ན། མི་འདི་དག་གི་སེམས་བསམ་པའི་དཀྱིལ་ནས་མི་ཡི་ཚེ་སྲོག་ལ་གཅེས་སྐྱོང་མེད་པའི་མི་གཤིས་
ཐ་མལ་པ་ཞིག་གསལ་རྗེན་དུ་སྟོན་པ་རེད་ཅེས་བཤད་ཐོག མི་རིགས་ཆེན་པོ་ཞིག་གི་ཁོག་རྒྱ་དང་། དཀྱེལ་ཡངས། སྒམ་ཚུགས། བརྟན་བརླིང་སོགས་རྩ་བ་ནས་བོར་བརླག་ཏུ་སོང་ཞིང་། སྲོལ་རྒྱུན་རིག་
གནས་ཀྱི་སྙིང་བཅུད་མེད་པའི་རྒྱལ་ཁབ་དང་མི་རིགས་ནི་ཤིན་ཏུ་འཇིགས་སྐྲག་སྐྱེ་དགོས་པ་ཞིག་རེད་འདུག་པའི་ཁོག་ཞེན་རིག་པ་ལྡན་པའི་སྐད་ཆ་བདེན་པ་ཞིག་བཤད་འདུག ངས་པའི་ཡོན་སྲུང་
གི་སྐད་ཆ་འདི་དང་བསམ་བློ་འདི་ནི་འགྲོ་བ་མིའི་ཤེས་རིག་ཡར་རྒྱས་དང་། འཛམ་གླིང་ཞི་བདེ། ཕན་ཚུན་གཅེས་སྐྱོང༌། མཉམ་གནས་མཉམ་བཀུར་གྱི་འཆམ་མཐུན་ཁོར་ཡུག་ཅིག་བསྐྲུན་པར་མེད་དུ་
མི་རུང་བའི་བསམ་བློ་རླབས་པོ་ཆེ་ཞིག་ཏུ་མཐོང་བྱུང་།
ད་ནི་ས་འགུལ་སྐོར་ནས་མུ་མཐུད་དུ་བཤད་ན། དེ་ནས་ཕྱི་དྲོ་ཆུ་ཚོད་བཞི་པ་ལ་ཐུག་གི་བར་དུ་གསར་འགྱུར་གྱི་ལས་ཀ་ལ་འཐམ་རྗེས། མགོ་ཁྲིད་ལ་ཡུན་ཐུང་གནང་བ་ཞིག་ཞུས་རྗེས་ཡར་སྲིང་མོ་ས་
འོག་ཏུ་ཤོར་ས་དེར་སོང་ནས་ས་རོ་ཅུང་ཟད་སློག་རྗེས་སྐབས་ཤིག་ལ་ལྕགས་ཁེམ་སྣེ་ལ་དངོས་པོ་སྙི་ཐག་ཆོད་ཅིག་ཐུག་བྱུང་། ངས་གཅེན་པོ་བཀྲ་ཤིས་དཔལ་འབར་ལ་སྲིང་ཆུང་མ་མ་བུ་གཉིས་འདི་རུ་
ཡོད་ཁོ་ཐག་རེད་ཅེས་ཞུས། དེ་ནས་ངེད་ཚོས་དལ་བ་དལ་བུའི་སྒོ་ནས་ས་རོ་རྡོ་རྩུབ་དེ་དག་ཁྱོར་རེ་ཁྱོར་གཉིས་བྱས་ནས་མར་ཕྱགས་དུས་མཐར་སྲིང་མོའི་དཔུང་འོག་ཏུ་རང་གི་བུ་ཕྲུག་ལོ་གཉིས་ལས་
23]



ས་དཀོན་
232
སོན་མེད་པ་དེ་བཟུང་ནས་གྲོངས་འདུག་པའི་ཕུང་པོ་དེ་རྙེད་། སྐབས་དེར་ཉིན་གང་པོ་ལ་ཚེ་འདས་དག་གི་ཕུང་པོ་རིག་རིག་མཐོང་མཐོང་བས་གཏམ་ཕར་བཤད་ལ་ཁ་ཡིས་མི་འབྲུས་ཤིང་། སྐད་ཆ་
ཚུར་ཉན་ལ་རྣ་བས་མི་གོ་བའི་ཚད་དུ་ལྷུང་བས་ཕ་བོང་ལྟ་བུའི་སྲ་གཟུགས་ཀྱི་དངོས་པོ་མཁྲེགས་པོ་ཞིག་ལ་གྱུར་ཏེ་མིག་ཆུ་རྡོག་གཅིག་ཀྱང་ལྷུང་རྒྱུ་མི་འདུག
ཉིན་ཞིག་ཐོག་མ་དེ་དག་ལ་དམར་སེར་ངུར་སྨྲིག་གི་གར་གྱིས་མཛེས་པའི་དགེ་འདུན་པ་དག་གྲལ་དང་ཟུར་ཞེས་འགྲོས་མཉམ་པའི་རྡོག་སྒྲ་གཅིག་མེད་ཀྱང་། མར་གྱུར་སེམས་ཅན་ཐམས་ཅད་རང་
གི་ཕ་མ་མ་བྱས་པ་ནི་གཅིག་ཀྱང་མེད། བྱས་པའི་དུས་སུ་ཞིམ་མངར་ཟས་ཀྱིས་གསོས། དྲོད་འཇམ་གོས་ཀྱིས་སྐྱོང་པ་ཤ་སྟག་ཡིན་པས། ལན་འདིར་རང་ཉིད་ནི་འཕགས་པའི་དགེ་འདུན་ཞེས་ད་
མཆོག་རྣམ་པ་གསུམ་གྱི་གྲལ་དུ་ཚུད་ཅིང་། རྒྱུན་དུས་དད་ལྡན་འགྲོ་བ་འདི་ཚོས་དགེ་འདུན་ལ་སྐྱབས་སུ་མཆིའོ་ཞེས་ཚར་གྲངས་འབུམ་ཕྲག་དུ་མ་བསོགས་པ་དང༌། སྟོན་པ་བླ་མེད་སངས་རྒྱས་རིན་
པོ་ཆེ། །སྐྱོབ་པ་བླ་མེད་དམ་ཆོས་རིན་པོ་ཆེ། །འདྲེན་པ་བླ་མེད་དགེ་འདུན་རིན་པོ་ཆེ། སྐྱབས་གནས་དཀོན་མཆོག་གསུམ་ལ་ཕྱག་འཚལ་ལོ། །ཞེས་པའང་ཉིན་རེ་ཚར་རེ་མི་ཆད་པར་འདོན་པས་ན་ད་
རེབ་ལན་གཅིག་སེམས་ཅན་ཉམ་ཐག་འདི་དག་ལ་ཁོང་ཚོ་ནི་དཀོན་མཆོག་རྣམ་པ་གསུམ་ལས་འཕང་པའི་མདའ་དང་མངགས་པའི་མི་བྱེད་དུས། མགོན་སྐྱབས་དཔུང་གཉེན་ཞིག་ནུས་ནའང་དགེ་
བ་དཔག་ཏུ་མེད་པའི་ངོས་འཛིན་གྱིས་ངར་ལྕགས་ཀྱིས་སྡོངས་གྲོགས་མེད་པར་དཔུང་ངར་གྱིས་ཨར་འདམ་ནར་ལེབ་རེ་ལ་ཉིན་ཕྱེད་རེ་འཐམ་དགོས་བྱུང་ཡང་སེམས་ཅན་དོན་དུ་སངས་རྒྱས་འོ་མི་
བརྒྱལ་བའམ་རྒྱལ་སྲས་བྱང་ཆུབ་སེམས་དཔའི་སྙིང་སྟོབས་ཆེན་པོ་ཞིག་གིས་ནམ་ཡང་མི་བཏང་མི་བསྐྱུར་བར་ཡང་འབད་ཀྱིན་འདུག་
རྐྱེན་ལམ་དུ་སོང་པའི་ཚེ་འདས་དག་ལ་དགེ་འདུན་པ་རྣམས་ཀྱིས་བདག་ཡོད་བདག་པོའི་འདོད་བློ་དང་བསྟུན་ཅིང་། བདག་མེད་རང་དགར་མ་བསྐྱུར་པར་ཕུང་པོ་ཕྱོགས་གཅིག་ཏུ་སྤུངས་ནས་ལུགས་
གཉིས་ཆེར་མཐུན་གྱིས་གཤིན་ལས་རྒྱ་ཆེར་མཛད་དེ། ཚེ་མཚམས་སུ་བཞུགས་པའི་མཚམས་རྒན་དག་ཀྱང་རི་ཁྲོད་ནས་སྙིང་རྗེ་ཆེན་པོས་མཚམས་ནས་གྲོལ་ཏེ། སྔར་ཡིན་ན་མཛེས་སྡུག་འབྱོར་ཕྱུག་
ལྡན་པའི་ནོར་བུ་གླིང་གི་ས་ཆ་ཞེས་ཀུན་གྱིས་ཡིད་སྨོན་ཤོར་བ་དེ་ཉིད། ད་ལྟ་ནི་ས་རོ་གྱང་ཉིལ་གྱིས་ཡོངས་སུ་ཁེངས་ཤིང་ཚེ་འདས་དུ་མའི་རྣམ་ཤེས་ལྡིང་སྐོར་བརྒྱབ་ཅིང་། ཤུལ་ལུས་སྐྱེ་བོ་ཁྲི་འབུམ་



གྱིས་སྡུག་གི་མིག་ཆུས་རྒྱ་མཚོ་བསྐྱིལ་བའི་ས་དེར་ཞབས་ཀྱིས་བཅགས་ཏེ་ཚེ་འདས་དག་ལ་བསྔོ་སྨོན་གསུངས་ཤིང་། ཤུལ་ལུས་ཀྱི་མི་དག་ལའང་སེམས་གསོའི་མཛད་པ་ལྷུར་བླངས་པས་དུས་མཐའི་
ཁུགས་སོ་ནས་རྙེད་པའི་གཉེན་གཅིག་གྱུར། དགོན་སྡེ་གྲལ་ནས་ཀྱང་སྐྱེ་རྒུ་དགོན་དང་སེར་ཤུལ་དགོན་ལྟ་བུའི་མཆོད་སྡེ་རྒྱ་ཆེ་ལ། དགོན་པའི་འབྱོར་འཁོས་རྒྱས་འཛོམས་ཆེ་བ་དག་གིས་རྒྱུན་དུས་ཀྱི་
བསྟོད་བསྟོད་གསོལ་གསོལ་དེ་རེབ་འདིར་མུག་སྐྱོབ་ཀྱི་བཟའ་འབྲུ་དང་བཏུང་ཇ་ལ་བསྒྱུར་ནས་གནོད་འཚེ་ཐེབས་པའི་ཡུལ་མི་དག་ལ་མི་རིགས་དང་། ཡུལ་ལུང༌། ཆོས་ལུགས། གྲུབ་མཐའ། ཤ་མདོག་
ཕོ་མོ་རྒན་གཞོན་མེད་པར་སྦྱིན་བཏང་གི་བྱ་བ་ལས་ཀྱི་འཁོར་ལོ་བརྩམས་པས་དགོན་སྡེ་བླ་མའི་བཀའ་དྲིན་འདི་ནི་ཡུལ་ལུང་འདིས་ཚེ་ཚེ་རབས་རབས་སུའང་གསབ་ཐབས་མེད་པར་གྱུར། འདིའི་
ཐད་ནས་སྐབས་དེའི་ཡུལ་ཤུལ་ཁུལ་ཨུའི་ཧྲུའུ་ཅི་གཞོན་པ་སྡོམ་པ་ཨ་བྷོས་ཡུལ་ཤུལ་ཁུལ་གྱི་དགོན་སྡེ་གོ་གཅིག་གི་གནོད་ཤུལ་སླར་གསོ་བསྐྱར་སྐྲུན་གྱི་སྐུལ་སློང་ཚོགས་འདུ་ཐོག་ནས་གསུང་བཤད་
འདི་ལྟ་བུ་ཞིག་གནང་ཡོད།
ཉིས་སྟོང་བཅུ་ལོ་ལ་ཆོས་ལུགས་ཁྱབ་ཁོངས་ནས་བླ་གྲྭ་རྣམ་པས་གནོད་ཐེབས་མང་ཚོགས་ལ་སེམས་གསོ་དང་། སྲིད་གཞུང་ལ་
ང་ལ་རམ་འདེགས་བྱས་ནས་སྤྱི་ཚོགས་སྒྲིག་ལམ་བདེ་སྲུང་བྱེད་པ་སོགས་ཀྱི་
ཐད་ནས་དམིགས་བསལ་གྱི་ནུས་པ་གལ་ཆེན་ཞིག་བཏོན་ཡོད། བཞི་གཅིག་བཞིའི་ས་འགུལ་ཁྲོད་དུ་རང་ཁུལ་གྱི་དགོན་སྡེ་དགུ་བཅུ་ལྷག་ལ་ཚད་རིམ་མི་འདྲ་བའི་གཏོར་སྐྱོན་ཐེབས་པ་དང་། ཆོས་
ལུགས་མི་སྣ་གྱ་བདུན་སྐུ་འདས་གྲོངས་ཤོར་བ་དང་། གཅིག་སྟོང་ལྷག་ལ་རྨས་སྐྱོན་ཕོག་པས་དགོན་སྡེ་རང་ངོས་ཀྱི་གནོད་སྐྱོན་ལ་མྱུར་སྐྱོབ་དགོས་པའི་གནས་ཚུལ་ཛ་དྲག་ཆེན་པོ་ལྡན་ཀྱང་། དགོན་
སྡེ་ཁག་གི་བླ་གྲྭ་རྣམ་པས་སྐྱེ་རྒུ་མདོ་ནི་ས་འགུལ་གྱི་གནོད་ཚབས་ཆེ་བས་མང་ཚོགས་ཀྱི་ཚེ་སྲོག་དང་དཔལ་འབྱོར་གཉིས་ཐད་ནས་དཀའ་སྡུག་ཆེ་ཞིང་རོགས་སྐྱོར་དགོས་ཤོས་དེ་ཡིན་པར་ཤེས་རྗེས།
རང་ཁུལ་དང་། ཉེ་འགྲམ་གྱི་དགོན་སྡེའི་བླ་གྲྭ་ཁག་ནས་མྱུར་མགྱོགས་ཆེན་པོས་རོགས་སྐྱོབ་རུ་ཁག་རྩ་འཛུགས་བྱས་ཏེ། སྔ་ཕྱི་གཉིས་ལ་བླ་གྲྭ་ཆིག་འབུམ་སུམ་ཁྲི་ལྷག་ཙམ་ཐད་ཀར་གནོད་ཐེབས་
ས་ཁུལ་དུ་ཕེབས་ནས་ཚེ་སྲོག་མྱུར་སྐྱོབ་སོགས་ཀྱི་ཕྱག་རོགས་རྒྱ་ཆེར་གནང་བས་ཤིན་ཏུ་གཙོ་ཆེ་བའི་རོགས་སྐྱོབ་སྟོབས་ཤུགས་ཤིག་ཏུ་གྱུར་ཡོད། ཁོང་རྣམ་པས་སྔ་ཕྱི་གཉིས་ལ་མི་མགོ་གཅིག་སྟོང་
233



234
ལྷག་གི་ཚེ་སྲོག་མྱུར་སྐྱོབ་ཐུབ་པ་མ་ཟད། བོད་བརྒྱུད་ནང་བསྟན་ཆོས་ལུགས་ཀྱི་སྲོལ་བཞིན་དུ་ཞག་འགྱངས་མེད་པར་ཚེ་ལས་འདས་པའི་ཕུ་ནུ་མིང་སྲིང་ཉིས་སྟོང་དྲུག་བརྒྱ་ལྷག་གི་ཕུང་པོ་གཙང་མ་
བྱས། ཁུལ་ཡོངས་ཀྱི་ཆོས་ལུགས་ཁྱབ་ཁོངས་ནས་ཞབས་འདེགས་མ་དངུལ་ལ་སྒོར་མོ་ས་ཡ་གསུམ་དང་དྲུག་འབུམ་སུམ་ཁྲི་དྲུག་སྟོང་དང་། ཞབས་འདེགས་དངོས་རྫས་ལ་རིན་པ་བྱེ་བ་གཅིག་དང་ས་ཡ་
གཅིག་འབུམ་དྲུག་གནང་འདུག ཡོམ་རྒོལ་རྒུད་སྐྱོབ་ཡིན་ནའང་འདྲ། ཉེན་ཁང་བཤིག་ཅིང་ས་རོ་གཙང་ཕྱགས་ཀྱི་དུས་ཡིན་ནའང་འདྲ། དགོན་སྡེ་བླ་གྲྭ་ཕལ་ཆེར་ཤོས་ཀྱིས་སྲིད་གཞུང་བྱ་བ་ལ་ཧུར་
ཐག་འབད་ཐག་གིས་རམ་འདེགས་གནང་བ་མ་ཟད། སྲིད་གཞུང་གི་དོ་དམ་བྱ་བ་ལ་ལྷག་བསམ་རྣམ་དག་གིས་དང་ལེན་བྱས། ཡོམ་རྒོལ་རྒུད་སྐྱོབ་ཀྱི་རླབས་ཆེན་བྱ་གཞག་ཁྲོད་ནས་དགོན་སྡེ་དང་བླ་
གྲྭ་མང་པོ་ཞིག་ལ་ཁུལ་ཡོངས་དང་། ཞིང་ཆེན་ཡོངས། རྒྱལ་ཡོངས་བཅས་ནས་གཟེངས་བསྟོད་བྱ་དགའ་ཐོབ་པས་ལྷག་བསམ་རྣམ་དག་གི་རྒྱལ་གཅེས་ཀྱི་བརྩེ་སེམས་ཟབ་མོ་མངོན་ཞིང་། རྩ་འཛུགས་
སྒྲིག་ལམ་རང་བཞིན་གྱི་རྣམ་པ་གསལ་པོ་ཐོན་ཡོད། འདི་ནི་དངོས་གནས་དགེ་བ་བཅུ་ལ་ཡང་དག་སྤྱོད། །བྱམས་དང་སྙིང་རྗེའི་རང་གཟུགས་སྟོན། །མར་གྱུར་ཐར་པའི་ལམ་ལ་འདྲེན། །འཇིག་རྟེན་
ཆོས་བརྒྱུད་རླུང་ལ་བསྐུར། །རྣམ་ཀུན་སེམས་ཅན་དོན་དུ་བྱོན་པའི་སངས་རྒྱས་ཆོས་ལས་ཐེག་པ་ཆེན་པོའི་དགོངས་པ་རྨ་མེད་པ་དེ་མངོན་པར་བྱས། ཆོས་ལུགས་ཁྱབ་ཁོངས་ནས་ཡོམ་རྒོལ་རྒུད་སྐྱོབ་
ཁྲོད་དུ་བཞག་པའི་མཛད་པ་ཕྲིན་ལས་དེ་ལ་ཏང་དང་སྲིད་གཞུང་གིས་གདེང་འཇོག་ཚད་མཐོན་པོ་གནང་ཡོད། དེ་མ་ཚད་སྤྱི་ཚོགས་ལས་རིགས་སོ་སོའི་ཐོག་ནས་ཀྱང་མཐའ་གཅིག་ཏུ་བསྔགས་བརྗོད་
རྒྱ་ཆེན་པོ་བྱེད་ཀྱི་འདུག ཙུང་ལི་ཝུན་ཅ་པའོ་ཡིས་གསུངས་པར། གནོད་འཚེ་ཆེན་པོའི་གདོང་དུ་རྒྱ་ཆེན་བླ་གྲྭ་རྣམ་པས་རྒྱལ་གཅེས་ཆོས་གཅེས་ཀྱི་སྙིང་སྟོབས་བསྐྱེད་ནས་མི་སྲོག་སྐྱོབ་པ་དང་། མང་
ཚོགས་ལ་སེམས་གསོ། སྤྱི་ཚོགས་སྒྲིག་ལམ་བདེ་སྲུང་སོགས་ཀྱི་ཐད་ནས་བྱ་བ་རྒྱ་ཆེན་བསྒྲུབས་ཡོད། ཅེས་དང་། སྲིད་གྲོས་ཀྲུའུ་ཞི་ཇ་ཆིན་ལིན་གྱི་མཛུབ་སྟོན་ལ། མུ་མཐུད་དུ་སྲོལ་བཟང་དར་སྤེལ་
གཏོང་ཞིང་། ཧུར་བརྩོན་གྱིས་ཏང་དང་སྲིད་གཞུང་ལ་རམ་འདེགས་ཀྱིས་ཡོམ་རྒོལ་རྒུད་སྐྱོབ་ཀྱི་བྱ་བ་བསྒྲུབ་དགོས། ཞེས་དང་།
ཞིང་ཆེན་ཧུའུ་ཅི་ཆང་ཝེ་ཡིས་གསུངས་པར། ཡུལ་ཤུལ་གྱི་ཡོམ་རྒོལ་རྒུད་སྐྱོབ་ལ་མི་རིགས་མཐུན་སྒྲིལ་དང་། ཆོས་ལུགས་འཆམ་མཐུན། མང་སེམས་གཅིག་སྒྲིལ། མཉམ་པོའི་དཀའ་སྤྱད་བཅས་ཀྱི་



ཁྱད་ཆོས་ཤིག་འདུག་ཅེས་པ་སོགས་ཏང་དང་ཞིང་ཨུ་མགོ་ཁྲིད་ཚོས་རྒྱ་ཆེའི་དགོན་སྡེའི་བླ་གྲྭ་རྣམས་ཀྱིས་ཡོམ་རྒོལ་རྒུད་སྐྱོབ་ཁྲོད་ཀྱི་ཆེས་ཕུལ་བྱུང་ངོ་མཚར་ཆེ་བའི་མཛད་ཕྲིན་དག་ལ་གདེང་འཇོག་
ཚད་མཐོན་པོ་གནང་ཡོད། རེད་ཡ། ཉིས་སྟོང་བཅུ་ལོ་ལ་ཆོས་ལུགས་ཁྱབ་ཁོངས་ནས་ཡོམ་རྒོལ་རྒུད་སྐྱོབ་ཁྲོད་དུ་གཟི་བརྗིད་ཆེ་ཞིང་སྤོབས་པ་སྟེར་འོས་པའི་གྲུབ་འབྲས་རྒྱ་ཆེན་ཞིག་བླངས་ཡོད་པ་རེད།
ཅེས་སོ། །
53
དེ་ནས་རིམ་བཞིན་དུ་མེ་འགོག་དམག་དཔུང་དང་། མྱུར་སྐྱོབ་དམག་དཔུང་སོགས་དམག་མི་དག་མཁའ་དབུགས་དཀོན་ཞིང་གྲང་ལྷགས་ཆེ་བར་མ་འཛེམ་པར། གཅིག་རྗེས་གཉིས་མཐུད་དུ་ཕེབས་
ནས་སྐེད་ཀྱི་ཁུག་མ་ནང་དུ་ཉིན་རེའི་ཟས་སྐལ་དང་བཏུང་བ་ཉུང་ངུ་རེ་བསྡུས་ནས་ཉིན་མཚན་མགོ་སྦྲེལ་གྱིས་མྱུར་སྐྱོབ་ལས་ཀར་ཞུགས་པས། མི་དམངས་ཀྱི་ཚེ་སྲོག་དང་རྒྱུ་ནོར་བསམ་གྱིས་མི་ཁྱབ་
ཅིང་གྲངས་ཀྱིས་མི་ལོངས་པ་ཞིག་རང་བྱུང་གི་འཇིགས་པ་ཆེན་པོ་འདིའི་གདོང་ནས་བསྐྱབས་ཤིང་སྐྱོབ། ལྷག་ཏུ་གནོད་ཐེབས་ས་ཁུལ་གྱི་སྐྱེ་བོ་རེ་རེའི་སེམས་ཁོང་དུ་དཔའ་དང་སྤོབས་པ་བྱུང་བའི་
ཁུངས་གཅིག་ནི་གཞུང་ཕྱོགས་ཀྱི་དགོངས་ཡངས་མཁྱེན་ལྡན་གྱི་རྒྱལ་ཁབ་རིམ་པའི་མགོ་ཁྲིད་ཆེན་མོ་ དག་དགུང་ལོ་མཐོན་པོར་གཤེགས་ཀྱང་མཁའ་དབུགས་ཀྱི་འཇིགས་སྐྲག་དང་། གྲང་རེག་གི་
དཀའ་སྡུག ལམ་བར་གྱི་ངལ་དུབ་སོགས་ལ་མ་འཛེམས་པར་ཡུལ་འདིར་དངོས་སུ་ཞབས་ཀྱིས་བཅགས། ཚེས་ཉེར་གཅིག་ལ་འཛམ་གླིང་གོ་ལ་ཟླུམ་པོའི་ལས་དབང་ཐད་ནས་རང་གི་བགོ་སྐལ་ལས་
ལ་གཡོ་གཟུར་མེད་པར་ཐོད་དུ་ཁྱེར་ནུས་པའི་རྒྱལ་ཁབ་ཆེན་མོ་འདིས། པེ་ཅིན་ནས་བཀའ་བརྡ་གཅིག་གིས་ཡར་ཀའི་མཚོ་མཐའ་ནས་མར་ཀའི་གངས་འདབས་དང་། ཚུར་ཀའི་ནགས་འདབས་ནས་
ཕར་ཀའི་གྲོང་མཐའ་བར་དུ་ཡུལ་ཤུལ་བཞི་གཅིག་བཞིའི་ས་ཡོམ་ཁྲོད་དུ་འདས་གྲོངས་ཤོར་བའི་ཚེ་སྲོག་ཡོད་རྒུ་ལ་མྱ་ངན་གྱི་དུང་བརྡ་བུས། འདི་ནི་འགྲོ་བ་མིའི་རིགས་ཀྱི་ཤེས་རིག་གི་དཔལ་ཡོན་
གཅིག་ཡིན་ལ། འདི་ནི་སའི་གོ་ལ་སྟེང་དུ་ཞི་བདེའི་སོན་རྩེ་བཟང་པོ་ཞིག་རྒྱས་པའི་རྟགས་རེད།
ཡུལ་ཤུལ་ལ་ས་འགུལ་རྒྱུག་ནས་བཟུང་དགུང་ལོ་རེ་བརྒྱུད་དུ་ཕེབས་པའི་ཙུང་ལི་ཝུན་ཅ་པའོ་ཐོག་མའི་སྐབས་ཀྱི་ཡོམ་རྒོལ་རྒུད་སྐྱོབ་དང་། ཁྱིམ་གཞིས་བསྐྱར་སྐྲུན་གྱི་བྱ་བར་མཛུབ་སྟོན་དུ་སྔ་ཕྱི་ཐེངས་མ་གསུམ་ལ་མདོ་ཁམས་སྐྱེ་མདོ་རུ་ཕེབས་བྱུང་།



༡36
ཚེ་སྲོག་ནི་ནོར་བུ་རིན་པོ་ཆེ་སྟེ། བསྐལ་པ་ཇི་སྲིད་བར་དུ་དབང་དང་སྟོབས་ཀྱི་འོག་ཏུ་མནན་པ་མི་བྱའོ། །ཚེ་སྲོག་ནི་དམ་པ་ཆེན་པོ་ཉིད་དེ། ཡུལ་དུས་གནས་སྐབས་ཀུན་ཏུ་བརྙས་བཅོས་འཕྱ་སྨོད་མི་
བྱའོ། །ཚེ་སྲོག་ནི་དྲིན་ཆེན་མ་ཡུམ་ལགས་ཏེ། སྐྱིད་སྡུག་འཆི་གསོན་གང་ལ་ཐུག་ཀྱང་བསྙེན་བཀུར་ཆེ་བསྟོད་འོས་ལགས་སོ། །ཚེ་སྲོག་ནི་རིགས་བསྲིངས་གསར་སྐྱེས་བུས་པ་སྟེ། འགྲོ་བ་ཀུན་གྱིས་བླ་
མེད་གཅེས་སྐྱོང་བགྱི་དགོས་སོ། །
རང་བྱུང་འཇིགས་པ་ཆེན་པོ་དེ་མྱོང་ནས་ཉིན་གཉིས་གསུམ་འགོར་བས་ན་འཛམ་གླིང་གི་མིག་ཟུང་འདི་ལ་བསྐོར་ཅིང་གཞུང་ཕྱོགས་ཀྱི་དབུ་ཁྲིད་འདི་རུ་ཕེབས་དང་ཕེབས་བཞིན་པའི་སྒང་ལ། ཤུལ་
ལུས་ཀྱི་མི་ཕལ་མོ་ཆེ་ནི་གནས་དུས་འདི་འདྲ་གཅིག་གི་འོག་ནས་ཕན་ཚུན་གཅིག་ཕན་གཅིག་རོགས་སུ་འདུག་ཀྱང་། ཕུ་ནུ་མིང་སྲིང་སྟོང་གི་ཚེ་སྲོག་ཤོར་བའི་སྡུག་བསྔལ་ཐལ་དོང་དུ་གཡུགས་ཤིང་།
གངས་ལྗོངས་དག་པའི་ཞིང་དུ་མ་དག་སྐྱེ་བ་བླངས་པའི་བསམ་ཤེས་མེད་པའི་དུད་འགྲོ་ལྟ་བུའི་སྐྱེ་བོ་ཉུང་ངུ་ཞིག་གིས་ལུགས་གཉིས་གནས་ལས་ཆེས་ཆེར་བརྒལ་བའི་བསམ་སྦྱོར་ངན་པའི་སྤྲིན་ནག་
དཀྲིགས་ནས་ཞིག་རལ་དུ་ལུས་པའི་ཁང་ཁྱིམ་ནང་གི་ཅ་དངོས་སྣ་མང་དེ་དག་མཐོང་ཚེ། བོད་རྒན་པོའི་ཁ་དཔེར། ཁྲ་ཆུང་མིག་གིས་རྒྱུ་རིག་ན། གངས་དཀར་སེམས་ལ་འདྲེ་ཞུགས་ཞེས་པ་ལྟར། ཉི་
མའི་དཀྱིལ་འཁོར་འོག་ནས་མཐོང་བར་དཀོན་པའི་རྐུན་ལག་ཅིག་ཐ་ཤལ་པ་དེའི་རུམ་དུ་དལ་གྱིས་སྐྱེས་ཤིང་། མཚན་མོ་རྒྱུ་བའི་རྒྱལ་འདྲེ་གདོན་འགོང་དང་འགྲོགས་ནས་ཡུལ་ལུང་ཕུང་སྦྱོར་གྱི་ལས་
ཀ་གཞན་ཞིག་བརྩམས། དུས་མཚུངས་སུ་གླེན་ལྐུགས་བ་གླང་གི་སྤུན་དུ་སོང་བའི་མི་ངན་འགས་ཉི་མའི་འོད་ཟེར་གསལ་ལྷང་ངེར་རྒྱལ་ཁམས་ཀུན་ལ་འཕྲོས་ཀྱང་སུ་ལའང་བག་ཚ་བ་དང་འཛེམ་
དོགས་མེད་པར་གཏེར་ཆུ་ཀོ་དམ་གང་དང་མགྱོགས་ཐུག་ཤོག་ཁུག་གང་གི་དོན་དུ་ཤ་རུས་གཅིག་ནས་མཆེད་ཅིང་མགོ་ཁུངས་གཅིག་ལ་གཏད་པའི་ནང་གི་མིང་སྲིང་ཐོག་ལ་གྲི་མགོ་འཕུར་བྱུང་། འདི་
འདྲའི་གནས་ཚུལ་བྱུང་བའི་རྒྱུ་རྐྱེན་གཙོ་བོ་ནི། ལོ་རྒྱུས་ཐོག་ནས་མུག་ཡམས་འཇིགས་པ་ཞིག་མི་རྣམས་ལ་དྲན་གསོས་ནས་དཀའ་སྡུག་འཇིགས་སྐྲག་གི་ལོ་ཟླ་དེ་ཡང་བསྐྱར་དུ་སླེབས་པ་མིན་ནམ་
སྙམ་པའི་དོགས་སྣང་ཡོད་པའམ། ཡང་ན་སྐྱེ་བོ་རང་རང་གི་མ་དག་པའི་ཉོན་མོངས་དུག་ལྔ་གཉིས་ལས་གང་ཞིག་ཡིན་པ་ཆ་མ་འཚལ་ཀྱང་ཕྲན་གྱི་ཡར་ཀའི་བྱང་ཁོག་བདེ་ཆེན་གྱི་དཀྱིལ་ནས། ཀྱེ་མ་



ཀྱི་ཧུད། འཛམ་གླིང་གི་སྐྱེ་བོ་ཀུན་གྱིས་མིག་ཟུང་འདི་ལ་བསྐོར་ཡོད། ཁྱོད་ཅག་ངོ་མི་ཚའམ། རིས་མེད་ཀྱི་མཁྱེན་ལྡན་དམ་པས་སྤྱན་རས་ཡུལ་འདིར་གཟིགས་ཡོད། ཁོང་ཚོ་ཐུགས་མི་ཕམ་མམ། འདི་
འདྲའི་ལས་ཤིག་བསགས་པའི་སྤོབས་པ་སུ་ལ་མཆིས་སམ། གང་དེའི་ཁོག་ཏུ་སྙིང་ཞིག་ཡོད་དམ། གང་དེའི་སྙིང་ལ་ཅི་ཞིག་ཞུགས་སམ་ཞེས་སྨྲེང་གླུ་ཐན་ཐུན་རེ་ལེན་པའི་ཞོར་དུ། ས་གཞི་མུན་པས་
རིམ་གྱིས་བསྒྲིབས་ཏེ་མི་སེམས་སྡུག་གིས་མུན་པ་འཐིབ། །དྭ་ཕྲུག་ཡུགས་ས་ཤུལ་དུ་ལུས་ཤིང་མིག་ཆུ་ཡུར་ཆུ་མཉམ་དུ་འདྲེས། །ཚེ་འདས་སྟོང་གི་རྣམ་ཤེས་འཁྱུད་པའི་རི་ལུང་ཡོད་ཚད་སེར་ཁ་གས། །
གླེན་ལྐུགས་ཕྱུགས་ཀྱི་ཕ་རུ་འགྲོ་བའི་མི་དེས་དགྲ་གྱོད་བྱུར་སྣ་འདྲེན། །ཞེས་པའི་ཚིག་ཅིག་ཀྱང་ངག་སྒོ་ནས་དབང་མེད་དུ་ཐོན་སོང་།
བདུན་ཕྲག་གཅིག་གཉིས་མཚམས་ནས་ཆུ་བོ་འབྲི་ཟླ་རྨ་གསུམ་འབྱུང་ཡུལ་གྱི་རང་བྱུང་གནོད་འ
ད་འཚེའི་གནས་ཚུལ་དེ་རྒྱལ་སྤྱིའི་མཐོང་ལམ་ནས་རིམ་བཞིན་ལྷོད་གཡེང་དུ་འགྲོ་བཞིན་ཡོད་མོད། འོན་
ཏེ་ས་གནས་
ནས་ཀྱི་གཞུང་ཕྱོགས་དང་མི་སེར་ནི་སྔར་བཞིན་འགྲོ་འདུག་ཉལ་འཆག་གི་ཐད་ནས་སྐར་ཆ་ཙམ་ལའང་ལྷོད་པ་མེད་པར་གོང་འོག་རྡོག་རྩ་གཅིག་སྒྲིལ་གྱིས་དགྲ་གྱོད་བྱུར་སྣ་འདྲེན་པའི་མི་
ངན་དག་ནི་ཁྲིམས་ལ་སྦྱར་ཅིང་། ཉེས་ཆུང་སེམས་པ་གནག་པའི་མི་དག་ལའང་མི་ཁ་ངན་པའི་སྐྱོན་འབེབས་གནང་ནས་སྡོད་བཟོད་མི་བདེ་བ་ཞིག་བཟོས།
དུས་མཚུངས་སུ་སྐྱེ་བོ་ཕལ་མོ་ཆེ་ཡིས་མཐོ་སྒང་ལུང་པ་འདིའི་སྐྱེ་བོ་ཞིག་གི་ཕྱི་རུ་སྟོན་དགོས་པའི་བྱམས་སེམས་སྙིང་རྗེ་དང་། ཤེས་རབ་འཇོན་ཐང་དེ་རིམ་བཞིན་ཕྱི་རུ་ངོམས་པས་ཀུན་གྱིས་ཡུལ་
ཤུལ་པའི་གདོང་ལ་འཚོ་བའི་སྤྲོ་སྣང་དང་སྤོབས་པ་གཅིག་འདུག་པས་མི་རིགས་འདི་ནི་དངོས་གནས་མཐོ་སྒང་གི་གངས་ལྷ་མེ་ཏོག་དང་འདྲ་བར་དཀའ་སྡུག་ལ་མགོ་བོ་མི་སྒུར་ཞིང༌། ཚེ་སྲོག་གི་
གཟུང་ཐག་ལྷོད་པ་མེད་པའི་རླབས་ཆེན་གྱི་མི་རིགས་ཤིག་རེད་ཅེས་པའི་བསྟོད་གླུ་ནི་ཕྱོགས་བཞི་མཚམས་བརྒྱད་ནས་གཅིག་ལས་གཅིག་མཐོའི་ཚུལ་དུ་བྱུང་བས། སྲོང་བཙན་སྒམ་པོའི་རྒྱུད་པ་རྣལ་
མ་ཞིག་འདི་འདྲ་མིན་ན་ཅི་འདྲ་ཡིན་སྙམ་པའི་ང་རྒྱལ་ཞིག་གངས་དཀར་མཐོན་པོའི་རི་བོ་ཧི་མ་ལ་ཡའི་འདབས་ནས་མཐའ་ཡི་རྒྱ་མཚོ་ལ་ཐུག་གི་བར་དུ་གནས་པའི་རྩམ་གཟན་ཨ་མའི་བུ་ཚང་མའི་
སེམས་ཁོངས་སུ་སྤོབས་པ་དང་ངོ་གདོང་ལ་འཛུམ་མདངས་ཡོད་པར་བྱས།
237



ལྕགས་སྟག་ལོའི་ས་འགུལ་ལམ་བཞི་གཅིག་བཞིའི་ས་འགུལ་རྒྱུག་ནས་བཟུང་བདག་ལ་སེམས་འགུལ་ཐེབས་པའི་བྱ་བ་མང་པོ་ཞིག་དང་འཕྲད་ཀྱང་། དེ་རིང་འདི་ནས་བརྗོད་རིན་ཡོད་མེད་མི་ཤེས་
ཀྱང་བྱ་བ་ཆུང་ཆུང་འགའ་ནི་མ་བརྗོད་ཐབས་མེད་ཡིན། གཅིག་ནི་ས་འགུལ་རྒྱུག་པའི་ཚེ་ན་ངའི་ཁ་པར་ནི་ང་རང་གཞིས་གསར་དུ་བཟུང་པའི་ཐོག་ཁང་དེ་རུ་ཉིན་ཞག་གསུམ་ཙམ་ལ་ལྷག་སོང་། ཇོ་
ཀུན་དགའ་བསྟན་འཛིན་ངེད་གཉིས་ས་འགུལ་ཨ་རྒྱུག་ཡང་རྒྱུག་ཅུང་ཟད་ཉུང་དུ་སོང་བའི་ཉིན་ཞིག་གི་ཕྱི་དྲོ་ལ་ངེད་ཁག་གཉིས་ཀྱི་སྡོད་ཁྱིམ་ཐོག་ཁང་དུ་ཅ་ལག་ཙག་ཙིག་འགའ་ལེན་དུ་སོང་། དེའི་
ཚེ་ན་ང་རང་པེ་ཅིན་ནས་སློབ་གཉེར་བྱེད་པའི་སྐབས་ཀྱི་རྒྱུ་དང་། སོག་པོ། ཡུ་གུར་སོགས་མི་རིགས་གཞན་པའི་དགེ་སློབ་ཉི་ཤུ་ཡས་མས་ཤིག་གིས་ངའི་ཁ་པར་ཐོག་ཏུ་བདེ་སྡུག་འཚམས་འདྲིའི་ཁ་
པར་བརྒྱབ་པ་ལ་བརྒྱ་ཡས་མས་ཤིག་འདུག་
གཉིས་ནི་སྔར་ང་རང་སྔར་གཞང་འབྲུམ་གྱིས་མནར་ནས་ཟི་ལིང་ནས་བདུན་ཕྲག་གཉིས་ཡས་མས་ཤིག་ལ་ཞིང་ཆེན་རིམ་པའི་སྨན་ཁང་ཞིག་ཏུ་བསྡད་དེ་སྨན་བཅོས་བྱས། དེའི་དུས་ན་ངས་མདོ་སྨད་
ཀྱི་མགོ་ཁྲིད་ཅིག་ངོ་ཤེས་བྱུང་། ང་རང་སྨན་ཁང་དུ་སྡོད་པའི་སྐབས་དེར་ཁོང་ལ་ནད་གཏུག་ཡོང་མཁན་གྱི་མི་ཤིན་ཏུ་མང་བས་ཤིང་ཏོག་དང་། མངར་རིགས། མེ་ཏོག ལུས་ཟུངས་གསོ་བའི་གསོལ་ཐང་
རིགས་སོགས་ནི་ཁོང་དང་མཉམ་ཟ་མཉམ་འཐུང་བྱས་པས་ང་རང་གི་ནད་ཡར་དྲག་དང་ལུས་པོ་གསོ་བ་ལ་དངོས་གནས་ཕན་པ་ཆེན་པོ་བྱུང་། བདུན་ཕྲག་གཉིས་ཀྱི་མཚམས་ནས་ང་རང་ཁོག་ཡངས་
ཚུགས་ཐུབ་ཀྱི་མདོ་སྨད་མགོ་ཁྲིད་ཁོང་དང་མཉམ་དུ་སྨན་ཁང་ལས་ཉི་མ་གཅིག་ལ་ཕྱིར་ཐོན། དེ་ནས་ཁོང་གིས་ང་ལ་མཚན་བྱང་ཞིག་གནང་སྟེ། རྗེས་སོར་མདོ་སྨད་ཕྱོགས་ལ་ཡོང་བའི་གོ་སྐབས་
འདུག་ན་འབྲེལ་གཏུག་གྱིས་ཤོག་གསུངས། ངས་ཀྱང་ལགས་སོ་ལེགས་སོ་ཞུས་ནས་ངའི་ཁ་པར་ཨང་གྲངས་དེ་ཁོང་ལ་ཕུལ། ལོ་ཕྱེད་གཉིས་མཚམས་ནས་ཕ་ཡུལ་སྐྱེ་མདོ་ལ་ས་འགུལ་རྒྱུག དེའི་ཚེ་
ན་མདོ་སྨད་ཕྱོགས་ཀྱིས་ཉེན་ཟོན་དམག་མི་དང་། གཞན་པའི་ལས་རིགས་ཐོག་གི་དང་བླངས་པ་གང་མང་ཞིག་ཡུལ་ཤུལ་ས་ཆར་རོགས་སྐྱོར་དུ་ཕེབས། དང་བླངས་པ་དེ་དག་ཡུལ་ཤུལ་དུ་ཐོན་ནས་ཟླ་
བ་གཉིས་སོང་བའི་མཚམས་ནས་མགོ་ཁྲིད་ཁོང་རང་གཞུང་ཕྱོགས་མགོ་ཁྲིད་ཀྱི་མཚན་ཐོག་ནས་ས་འདིར་སླེབས་པའི་མདོ་སྨད་པའི་ལས་སྒྲུབ་ཞབས་ཞུ་པ་དག་ལ་འཚམས་འདྲི་རུ་སྐྱེ་མདོ་ལ་ཕེབས།
238



ཉིན་ཞིག་ང་རང་གཅིག་པུ་རྒུད་སྐྱོབ་སྡུག་གུར་སྔོ་རིལ་མའི་ཁེབས་འོག་ནས་མ་ཎི་འཁོར་ལོ་བསྐོར་ཅིང༌། མ་ཎི་ཕྲེང་བར་བསོགས་ནས་སྡོད་བཞིན་པའི་སྐབས་སུ་ངའི་ཁ་པར་དུ་མགོ་ཁྲིད་ཁོང་གིས་
གཏོང་གནང་བའི་ཞལ་པར་དེ་སླེབས་བྱུང་། དེ་ནས་ཁོང་ཉིད་ངའི་ཁྱིམ་དུ་སླེབས་ནས་ང་ལ་མཚམས་འདྲིའི་སྒོར་མོ་ཆིག་སྟོང་ལྔ་བརྒྱ་གནང་ཞིང་། གཞན་རོགས་རམ་ཅི་དགོས་ཤོད་དང་། ངས་རོགས་
ཅི་ཐོན་བྱའོ་ཞེས་པ་སོགས་གསུངས་ནས་བྱོན།
དོན་དག་གསུམ་པ་ནི་ལོ་སྨད་ཙམ་ལ་ཨ་ཕ་དྲིན་ཆེན་དང་། གཅེན་པོ་ཀརྨ་ཚེ་འཕེལ་ངེད་གསུམ་སྤུན་ཆུང་བདེ་བར་གཤེགས་པའི་ ” རུས་ཆག་སྤར་གང་དེ་ཁུར་ནས་དབུས་གཙང་གི་དགོན་པ་དང་
གནས་ཆེན་དག་ལ་སྐོར་བར་སོང་། དེ་ནས་གཙང་ངོར་དགོན་པར་སླེབས་དུས། ངོར་དགོན་སྣེ་ལེན་ཁང་གི་གྱང་ངོས་སུ་ཁམས་ཡུལ་ཤུལ་གྱི་ཕུ་ནུ་མིང་སྲིང་ཚོ་ལ་གདུང་སེམས་མཉམ་སྐྱེ་དང༌། སྐྱིད་
སྡུག་མཉམ་མྱོང་ཞུའོ་ཞེས་པའི་ཡིག་འབྲུ་ཆེན་པོ་འགའ་རས་ཡོལ་རིང་པོ་ཞིག་གི་ངོས་སུ་བྲིས་ནས་སྦྱར་འདུག
ད་དུང་གཞན་ཞིག་ནི་གཙང་ས་སྐྱ་དང་ངོར་དགོན་ནས་མར་གཞིས་རྩེ་རུ་སླེབས་ནས་ཉིན་ཤས་སོང་། ཉིན་ཞིག་ལ་ང་རང་གཙང་བཀྲིས་ལྷུན་ལ་དགོན་སྐོར་དུ་འགྲོ་བའི་སྐབས་སུ་འགྲོ་འདུག་ལངས་
སྡོད་ལ་ཁག་པོ་ཡོད་པའི་གཞིས་རྩེའི་ཨ་མ་རྒན་མོ་ཞིག་བསྐོར་ལམ་ནང་གི་ཉི་མ་དྲོ་སའི་ཁུག་གཅིག་ལ་བསྡད་དེ་ཀུ་ཤུ་ཞིག་མུར་ནས་འདུག ང་རང་ཨ་མ་རྒན་མོ་དེའི་འགྲམ་དུ་སོང་ནས། རྨོ་ལགས།
ད་ལོ་ཁྱེད་རང་དགུང་ལོ་ག་ཚོད་ཡིན། ཉི་མ་རེ་ལ་གླིང་སྐོར་དུ་རེ་འགྲོ་གི་ཡོད། ཅེས་དྲིས་པས་ན། ཨ་མ་རྒན་མོ་དེས་ང་ལ་མིག་ཟུམ་ཟུམ་བྱས་ནས་བལྟ་ཙམ་མཛད་རྗེས་ངའི་སྐད་བརྡ་དེ་གཞིས་རྩེ་
གཙོས་པའི་དབུས་གཙང་གི་སྐད་བརྡ་མིན་པར་ཤེས་ནས། ཨོ་ལོ། ཁྱོད་ཀྱི་ཕ་ཡུལ་གང་ནས་རེད། ཇོ་མཇལ་གནས་བསྐོར་ལ་ཡོང་བ་ཨེ་ཡིན་ཞེས་ཚུར་ལ་དྲི་བ་གནང་བྱུང་། དེ་ནས་ངས་ངའི་ཕ་ཡུལ་
ཁམས་སྐྱེ་མདོ་ནས་ཡིན་ཚུལ་དང་། ཡུལ་ལ་ས་འགུལ་རྒྱུག་ཚུལ། ཁྱིམ་ནས་ནང་མི་འདས་གྲོངས་ཤོར་ཚུལ། ད་རེས་དབུས་གཙང་གི་དགོན་ཆེན་དང་གནས་ཆེན་ཁག་ལ་མཇལ་སྐོར་ཡོང་ཚུལ་སོགས་
༡39
(I ངའི་སྤུན་ཆུང་ས་འགུལ་རྒྱུག་ནས་ཆེར་མ་སོང་བར་ཞིང་དུ་གཤེགས་སོང་། དེའི་སྐོར་ནས་ལེའུ་རྗེས་མར་གཟིགས་པར་མཛོད།



ལ
དབུས་གཙང་གི་སྐད་འདྲ་མ་འདྲེས་ཤིག་བརྒྱབ་ནས་ཞུས་ཚེ། ཁོང་མོས་ཤ་ཚ་ཚ་དང་སྙིང་རྗེ་རྗེའི་སྒོ་ནས་ང་ལ་ཡང་། ཁོང་མོའི་རྒྱབ་ཀྱི་ཁུག་མ་ལས་ཀུ་ཤུ་ཞིག་བླངས་ནས་བྱིན། དེ་ནས་ཁོང་མོས་ཁ་
སྔོན་ཁྱོད་ཚོའི་ཕ་ཡུལ་ལ་ས་འགུལ་རྒྱུག་དུས། ལྷ་ས་ན་ཡོད་པའི་ངའི་ཨོ་ལོ་བགྲེས་པོ་དེས་རྩམ་པ་དང་། མར། ཇ། ཐ་ན་ཚྭ་ཡན་ཆད་ཉོས་ནས་ཁོང་གི་རོགས་པ་མང་པོ་དང་མཉམ་དུ་ཁྱོད་ཚོའི་ཕ་ཡུལ་
ལ་བསྐུར་ཡོད་ཟེར། མར་རྩམ་པ་དེ་ཚོ་ཁྱོད་ཚོའི་ལག་ན་འཕྲོད་ཨེ་བྱུང་ཞེས་གསུངས་པའི་ཚེ་ན། ངས་ཨ་མདོ་ནས་བསྲེགས་པའི་གོ་རེ་སེར་པོ་དེ་དག་དང་། དབུས་གཙང་ནས་མར་བསྐུར་གནང་བའི་
མར་རྩམ་སོགས་མདོར་ན་རྒྱལ་ཡོངས་མི་རིགས་སོ་སོས་བསྩལ་གནང་བའི་རྒུད་སྐྱོབ་དངོས་རྫས་ཚང་མ་ངེད་ཚོའི་ལག་ན་འཕྲོད་བྱུང་། ཕྱི་མ་བར་དོ་ཡུལ་ནས་འདྲེན་པ་ལྟ་བུའི་ཐུགས་རྗེ་ཆེར་བྱུང་ཞེས་
ཞུས་པས་ན། ཨ་མ་རྒན་མོས། ཐུགས་རྗེ་ཆེ་ཞུ་དགོས་དོན་ཡོད་མ་རེད། ངེད་ཚོ་མགོ་སྐམ་ཐོག་ལ་ཡོད་དུས་ཁྱོད་ཚོ་ལ་རོགས་ལོས་བྱེད་ཅེས་གསུང་བསྩལ། འགྲོ་རན་ཁར་ངས་ཨ་མ་རྒན་མོ་ལ། ཁྱོད་
ཀྱི་མཚན་ལ་ག་རེ་ཞུ་བ་ཡིན་ཞེས་དྲི་བ་ཞིག་མ་འདོན་ཐབས་མེད་གྱུར། དེར་ཁོང་མོས་ངའི་མིང་ལ་སྲི་ཐར་སྒྲོལ་མ་ཟེར་བ་ཡིན་ཞེས་གསུངས། དེ་ནས་བཟུང་ངས་ཆོས་ཚོགས་ཆེན་མོའི་ཁ་ནས་མདོ་
སྨད་ཀྱི་མགོ་ཁྲིད་དེ་དང་། རྨོ་མོ་སྲི་ཐར་སྒྲོལ་མ་གཉིས་གཙོ་གྱུར་པའི་སེམས་ཅན་ཐམས་ཅད་ཚེ་འདིར་ཟས་གོས་ལོངས་སྤྱོད་འཛོམས་ཤིང་། མི་ལུས་དོན་དང་ལྡན་པ་ཡོང་བར་ཤོག་ཅིག་ཅེས་སྨོན་ལམ་
འདེབས་ཀྱིན་ཡོད། དོན་དག་ཆུང་ཆུང་འདི་ཚོ་ནི་རང་གི་ལུས་ཐོག་ཏུ་བྱུང་བའི་གནས་ཚུལ་བདེན་པ་བདེན་ཐུབ་ཅིག་རེད།
ཕར་མིག་གིས་བལྟས་ན་ཡུལ་ལ་ས་འགུལ་རྒྱུག་སྟེ་ཡུལ་མི་ཀུན་ལ་སྡུག་བསྔལ་དཔག་མེད་སྟེར་བའི་འབྱུང་བཞིའི་གནོད་འཚེ་འདི་ལ་དགེ་མཚན་དང་བཟང་ཆ་གཅིག་ཀྱང་མེད་པར་འདྲ། འོན་ཏེ་
ལེགས་པར་བསམ་ན་ཆོས་ཕྱོགས་ནས་རྐྱེན་ངན་ཆག་སྒོ་འདི་ལ་མི་རྣམས་དགེ་ལ་བསྐུལ་ཞིང་རྐྱེན་ངན་གྲོགས་འགྱུར་གྱི་ཆ་ཞིག་མཆིས་ལ། འཇིག་རྟེན་འཁོར་བའི་ཆ་ནས་བཤད་ནའང་། ཧྲུའུ་ཅི་
ཆང་ཝེས་གསུངས་པ་ལྟར་དུ་རྐྱེན་ངན་ཆག་སྒོ་འདིས་མི་རིགས་འདིའི་སྒལ་ཚིགས་ཇེ་སྲ་རུ་གཏོང་ཞིང་། མི་རིགས་འདིའི་སྙིང་སྟོབས་དགུ་འགྱུར་དུ་བསྐྱེད་ཡོད། གནོད་འཚེ་ཐེབས་ཀྱང་བྱ་བ་ཀུན་
༡4)
( མགོ་སྐམ་ཐོག་ཟེར་བ་ནི་རང་ལ་སེམས་ཀྱི་སྡུག་བསྔལ་དང་། ལུས་ཀྱི་ན་ཚ། འཚོ་བའི་དཀའ་ངལ་སོགས་ཅི་ཡང་མེད་པར་བདེ་མོ་དགའ་མོ་ཡིན་པའི་དུས་ལ་ཟེར།



ལ་བསམ་གཞིགས་དང་སྤྱི་བསྡོམས་བྱེད་མཁས་པའི་མི་རིགས་ནི་རེ་བ་ཅན་གྱི་མི་རིགས་ཤིག་ཡིན་ལ། གཞན་གྱི་གུས་པར་ཐོབ་ཅིང་རང་ཉིད་ཀྱང་ང་རྒྱལ་སྐྱེ་ཆོག་པའི་རླབས་ཆེན་གྱི་མི་རིགས་ཤིག་
རེད། ཅེས་གསུངས་པ་ལྟ་བུའོ། །སྨྲས་པ། འབྱུང་བཞི་ས་ཆེན་ཁྲོས་པའི་སྡུག་བསྔལ་ཁྲོད། །ལས་དང་ལ་རྒྱ་གཅིག་པའི་སྤུན་ཟླ་ཚོ། །འགའ་ཞིག་ལོག་པའི་ལམ་དུ་ཞུགས་མོད་ཀྱང་། །ཕལ་མོ་ཆེར་ནི་
གཞན་ཕན་ལས་ལ་སྤྲོ། །
241
] གསུངས་འདི་ནི་སྐབས་དེའི་མཚོ་སྔོན་ཞིང་ཨུའི་ཧྲུའུ་ཅི་ཆང་ཝེ་ལགས་ཀྱིས་མཚོ་སྔོན་མི་རིགས་སློབ་ཆེན་ནས་ཡུལ་ཤུལ་མ་ཉམས་ན་མཚོ་སྔོན་རྟག་ཏུ་རྒྱས་ཞེས་པའི་གསུངས་བཤད་གྲགས་ཆེན་ཞིག་གནང་བ་ལས་དྲངས་པ་ཡིན།



བྷོ་ཊའི་ཆོས་དང
ཐོག་མཐའ་བར་ངསུམ་དུ་སྙིང་ལ་རུས་པ་བཅུག་ནས་མ་ཎི་ས་འོག་ནས་བཏོན་མཁན་པོ་དེ་ནི་བོད་ཀྱི་
ཆོས་དང་རིག་གནས་ལ་དང་འ་ཞེན་དང་གསུམ་ཡོད་པའི་མ་ཎི་ཚོགས་པ་ཞེས་པའི་ཚོགས་་་་
དེ་རེད། ཚོགས་པ་དེར་བྱོན་ པ
ཁྱོན་
བསྡོམས་པས། ཚོགས་མི་སུམ་བརྒྱ་བཞི་བཅུ་ཞེ་ལྔ་བྲེགས་པ་འདུལ། །ཚོགས་
པ་ལ་མ་ཎི་ཚོགས་པ་ཞེས་མཚན་འདི་གསོལ་བ་ཡང་གཙོ་བོ་ཁོང་རྣམ་པའི་ལས་ཀའི་ཁྱད་ཆོས་མང་
ལ་བསྟན་ནས་ལ་པོ་ལ་ཡོད་པ་གོར་མ་ཆག །
སྐྱེ་བོ་ཡ་རབས་འདི་དག་གི་ཕུ་ཡུལ་ནི་ཡུལ་ཤུལ་ཁུལ་
རྫོང་དྲུག་གི་མངའ་སྡེ་ཁྲི་འདུ་དང་། ནང་ཆེན། རྗེ་
སྟོད། འབྲི་སྟོད། ཆུ་དམ། སྐྱེ་རྒུ་བཅས་ནས་ཡོད་པ་མ་ཚད། མདོ་ཁམས་ཡུལ་ཕྱོགས་ཀྱི་ཆབ་
མདོ་དང༌། འདན་མ། བྲག་མགོ། སྡེ་དགེ་སོབ་པ་ས་ཆ་ཁག་ནས་ཀྱང་སྒ་སྐྱེ་རྒུ་མདོ་རུ་སྤྲོས་པའི་ཁྱིམ་
ཚང་མང་པོ་ཡོད། དེ་དག་གི་ཁྲོད་ནས་ཆེ་བ་ མ་ཤེས་ན་དགུང་ལོ་གྱ་བརྒྱད་ཅན་གྱི་ཕ་ཡུལ་



ལེའུ་བཅོ་ལྔ་པ།
གནམ་འོག་སྡུག་བསྔལ་ཁུར་དུ་ཁྱེར་ནུས་པའི། །
སྤུན་ཆུང་ཚེ་བསམ་ཡར་ཀའི་ཞིང་དུ་གཤེགས། །
བྱང་ཆུབ་སེམས་དཔའ་ཡང་ཆོས་བཞི་དང་ལྡན་ན་སྔོན་གྱི་དབང་གི་མཐུས་དགེ་བའི་རྩ་བ་མི་རླག་པར་འགྱུར་རོ། །བཞི་གང་
ཞེ་ན། ཕ་རོལ་པོའི་ཉེས་ཅན་ལ་དབང་མི་བཟའ་བ་དང་། ཞེ་སྡང་ཅན་ལ་རྟག་ཏུ་བྱམས་སེམས་བསྒོམ་པ་དང་། རྟག་ཏུ་ཆོས་
ཐམས་ཅད་རྟེན་འབྲེལ་དུ་བཤད་པ་དང༌། བླ་ན་མེད་པའི་བྱང་ཆུབ་རྟག་ཏུ་དྲན་པར་བྱ་བ་དང་བཞིའོ། ། ཞེས་ཐར་མདོ་ལས་
དྲངས།



བཞི་གཅིག་བཞིའི་ས་འགུལ་ཆེན་མོ་དེ་རྒྱུག་པའི་ཉིན་མོ་དེར། སྲིང་མོ་ཚངས་དབྱངས་དཔལ་མོ་ངེད་ཚོས་ཤུག་ཐང་སྡེ་པའི་ཡར་ཀའི་ཚལ་ཞིང་གཅིག་གི་ཚལ་འདེབས་དྲོད་ཁང་དེར་ཐོག་མར་འདུག་
མལ་བརྟེན་ཅིང་། དེ་ནས་རིམ་བཞིན་དུ་ཁྱིམ་དུ་མར་སོང་ནས་གུར་དང་ཁེབས་སོགས་ཅི་རྙེད་ཀྱིས་ནུབ་མོར་རྣམ་ཤེས་བརྟེན་ས་གཅིག་བཟོས་པ་ཡིན། སྔ་དྲོ་ཆུ་ཚོད་བཅུ་པ་ཡས་མས་སུ་པེ་ཅིན་ནས་
གཅུང་པོ་ཚེ་རིང་བསམ་འགྲུབ་ཀྱི་ཞལ་པར་ཞིག་སླེབས་པར། ཁོང་ལ་ཕ་ཡུལ་ནས་ནང་གི་ཁྱིམ་མི་ཚང་མ་བདེ་ཐང་ཡིན་ཞིང་། མཁར་ཁང་པའང་རྨེག་མེད་དུ་སོང་མེད་པས་ཐུགས་ཁྲལ་གནང་མི་
དགོས་ཞེས་སྲིང་མོ་ཉི་མ་བཟང་མོ་ནས་ཞུས་ཡོད་པར་འདུག དགོང་མོ་དེར་གཅུང་པོ་དྲིན་ཆེན་དེས་ཡང་བསྐྱར་དུ་ཁྱོད་ཚོ་དགོང་མོ་ཇི་ལྟར་བྱེད་ཀྱིན་ཡོད་ཅེས་ཞལ་པར་གནང་ཚེ། ངས་གཞན་དང་
བསྡུར་ན་ང་ཚོ་ལ་རྩམ་པ་དང་མར། བག་ལེབ་དང་། ཤ་སོགས་བཟའ་རྒྱུ་འདུག་ལ། དྲིན་ཆེན་ཨ་ཕ་དང་ཕྲུ་གུ་ཚོ་ཡང་ཡར་འབྲོག་པའི་ནང་དུ་གཅེན་པོས་ཁྲིད་སོང་བས། གནོད་འཚེ་གོད་ཆག་གི་ཁྲོད་
ནས་འཇིགས་སྐྲག་ཆེར་མྱོང་དགོས་པ་མི་འདུག་ཅེས་ཞུས་པ་ཡིན། “ འོན་ཏེ་ཁོང་གིས་བརྙན་འཕྲིན་དང་། ཚགས་པར། དྲ་རྒྱ། རྒྱང་བསྒྲགས་སོགས་ཀྱི་སྒང་ནས་ལོ་རྒྱུས་ཐོག་བྱུང་མྱོང་མེད་པའི་རང་
བྱུང་གི་གནོད་འཚེ་ཆེན་མོ་འདིའི་བསམ་ཡུལ་ལས་འདས་པའི་གནོད་ཚབས་ཆེན་པོའི་མཇུག་འབྲས་མཐའ་དག་མཁྱེན་གྱི་ཡོད་པ་མ་ཟད། ཡུལ་ཕྱོགས་འདི་ནས་མུ་ནས་མུ་རུ་ས་འགུལ་ཆེ་མ་ཆུང་
གསུམ་ཨ་རྒྱུག་ཡང་རྒྱུག་བྱེད་ཀྱིན་ཡོད་པའང་རྟོགས་ཀྱིན་འདུག་པས་ཐུགས་ཁྲལ་མང་པོ་གནང་བྱུང་། དེ་རྗེས་ཉིན་འགའ་ཞིག་ལ་ཁོང་གིས་མཚམས་མཚམས་སུ་ཞལ་པར་གནང་གི་འདུག ཚེས་ཉེར་
གསུམ་ཉིན་ལ་ཁོང་གིས་ང་ལ་ཞལ་པར་ཞིག་གནང་དུས་ཁོང་གི་གསུང་ཤུགས་ནི་དེ་འདྲ་ཆེ་ཞིང་ཚིག་འབྲུ་དག་གསལ་པོ་མ་བྱུང་། དེ་ནས་ངས་ཁོང་ལ་ཁྱེད་ཀྱི་སྐུ་ལུས་བདེ་ཐང་ཡིན་ནམ། གསུང་སྐད་
ཅིའི་ཕྱིར་འདི་འདྲ་ཉམ་ཆུང་ངུ་འདུག་ཅེས་ཞུས་པས། ཁོང་གིས་ང་ལ་ཉིན་ཞག་འདི་དག་གི་རིང་ལ་ཕ་ཡུལ་གྱི་ས་ཡོམ་ཐད་ནས་ལས་ཀ་ཚེགས་ལྗིད་པོ་འགའ་ལ་བརྩོན་དྲགས་པས་མལ་མ་སོས་པ་འདྲ་
SVE
(1 གཅུང་པོ་ལ་ཨ་ནེ་སྒྲོལ་མའི་གཅེས་ཕྲུག་མ་བུ་གཉིས་གྲོངས་སོང་བར་གསང་།



བས་སྐྱོན་ཆེར་མི་འདུག མལ་ཞིག་གསོས་ན་ཡར་དྲག་ཡོང་ངེས་རེད་ཅེས་གསུངས། དེ་དུས་ངས་ཁྱོད་ཀྱི་སྐུ་ཁམས་ནི་ལར་ཆེན་དེ་འདྲ་བདེ་མོ་ཞིག་མིན་ཐོག མཆིན་མཁྲིས་སོགས་ཀྱི་ནད་གཞི་ཐུ་
ཉེན་ཡོད་པས་སྐུ་ལུས་ལ་བདག་སྐྱོང་ལྷོད་མེད་གནང་རོགས་ཞེས་ཡང་ནས་ཡང་དུ་ཞུས། ཚེས་ཉེར་བདུན་ལ་ཐུག་དུས་ཁོང་གིས། ཕུ་བོ་ལགས། ཁ་སང་དེ་རིང་ང་རང་སློབ་གྲྭའི་སློབ་ཁྲིད་དུ་ཞུགས་
ཐུབ་ཀྱི་མེད། ང་རང་ཕལ་ཆེར་རྒྱུན་ལྡན་གྱི་ནད་གཞི་ཞིག་གིས་མནར་བ་མིན་པར་འདྲ་ཞེས་གསུངས་སྐབས་ངས་ག་འདྲ་རེད་སོང་ཞུས་ཚེ། ཁོང་གིས་ལུས་ནི་ཤིན་ཏུ་ཉོབ་ལ་སྐབས་རེ་ཟ་འཕྲུག་ཆེན་
པོ་ལངས་ཤིང་། གཅིན་དག་ཀྱང་སེར་པོར་གྱུར་འདུག་གསུངས། ཕྲན་གྱིས་འདི་ནི་མཆིན་མཁྲིས་ཀྱི་ནད་རྟགས་མངོན་གསལ་དོད་པོ་གཅིག་ཡིན་པར་གདོན་མི་ཟ་བས་ནད་གཡོག་ཞབས་ཕྱི་སོགས་ཅི་
ཡང་མེད་པའི་མི་ཡུལ་ས་མཐའ་དེ་ནས་མགྱོགས་པར་ཡར་ཟི་ལིང་དུ་ཕེབས་རོགས་གནང་། ང་རང་ལས་ཁུངས་ལ་གནང་བ་ཞུས་ནས་མགྱོགས་པོར་མར་ཡོང་གི་ཡིན་ཞེས་ཞུས་ཏེ་ཕྱི་ཉིན་མ་ནས་མར་
ཟི་ལིང་དུ་སོང་།
ཟི་ལིང་ནས་ཁོང་དང་ཞལ་མཇལ་གསུང་ཐོས་བྱུང་ཚེ་ཁོང་གི་ཞལ་ངོ་ནི་སྔོ་ནག་ཏུ་གྱུར་ཅིང་སོ་སེན་མོ་ཡང་སེར་ཞད་དུ་སོང་། དེ་ནས་ངེད་སྤུན་གཉིས་ལམ་སང་མཚོ་སྔོན་ཞིང་ཆེན་གྱི་ཨང་བཞི་པའི་
སྨན་ཁང་དུ་བསྡད་ནས་སྨན་བཅོས་ཀྱི་ལས་ལ་བརྩོན། སྐབས་དེར་སྨན་པས་ནད་གཞི་ལྗིད་ལ་སྨན་བཅོས་ཕྱི་པོ་ཆགས་འདུག་པས་ནད་པ་དང་། ད་ནི་ཁྱིམ་བདག་གཉིས་ཀས་ལྷོད་གཡེང་རྩ་བ་ནས་
གཏོང་མི་རུང་ཞེས་ཡང་ནས་ཡང་དུ་གསུངས། བླ་མ་དཀོན་མཆོག་གསུམ་པོ་མཁྱེན། ཁོང་ལ་དུས་ཡུན་ཐུང་ཐུང་བདུན་ཕྲག་གཉིས་ཡས་མས་ནས་འདི་འདྲའི་སྔར་གྱི་ཕོ་གཞོན་སྟག་འདྲ་བ་དེ་ཉམ་ཆུང་
བ་ཞིག་ཏུ་སུས་བསྒྱུར་སོང་སྙམ་ནས་ངས་ཡུལ་གྱི་ཕ་རྒན་དབུར་བཞུགས་པའི་སྤུན་མཆེད་མིང་སྲིང་དག་ལ་གཅུང་པོའི་ནད་གཞི་ཚབས་ཆེ་ཚུལ་ཇི་མ་ཇི་བཞིན་དུ་ཞུས། ཕ་ཡུལ་ནས་གཅེན་པོ་སྲིང་མོ་
ཁོང་ཚོས་དགོན་སྡེ་དང་བླ་སྤྲུལ་དུ་དུ་མ་ཞིག་ལ་རིམ་གྲོ་ཞུས་ཏེ་བསྒྲུབས། འོན་ཏེ་གཅུང་པོའི་ནད་གཞི་ནི་ཇེ་སྡུག་ཏུ་ཕྱིན་པ་ལས་ཡར་དྲགས་ཤིག་ཡོང་རྟགས་ཅི་ཡང་མི་འདུག ཀྱེ་མ་ཀྱི་ཧུད། སྙིགས་
དུས་འགྲོ་བའི་སྐྱབས་རྗེ་རྒྱལ་བ་བློ་བཟང་གྲགས་པའི་གསུང་དུ་བསམ་པ་བཟང་ན་ས་དང་ལམ་ཡང་བཟང་། །བསམ་པ་ངན་ན་ས་དང་ལམ་ཡང་ངན། །ཞེས་པའི་གསུང་འདི་བདེན་ན་ཅིའི་ཕྱིར་རྟག་ཏུ་
246



གཞན་ཕན་དགེ་བའི་ལས་ལ་ལྷག་བསམ་ཆེ་ཞིང་། མི་ཚེ་གོང་པོ་བསམ་པ་བཟང་པོའི་ལས་ལ་སྤྱོད་པའི་ངའི་སྤུན་ཆུང་འདི་ལ་ནད་གཞི་ཆེན་པོ་འདི་ཕོག་པ་ཡིན་ནམ་སྙམ་ནས་སེམས་ཁོང་དུ་ཆུད་དེ་
སྡོད་དགོས་བྱུང་།
སྤུན་ཆུང་ཁོང་གིས་ཡུལ་ཤུལ་ལ་ས་འགུལ་རྒྱུག་ནས་དེའི་ཕྱི་ཉིན་མ་སྟེ་ཚེས་བཅོ་ལྔ་ཉིན་ནས་བཟུང་གཞུང་ལས་ཁང་ཟི་ལིང་དང་སྐྱེ་རྒུ་གཉིས་ཀ་ལ་ཡོད་པའི་ཡུལ་ཤུལ་སྦྱིན་པ་རོགས་སྐྱོར་ཚོགས་པའི་
ཚོགས་གཙོ་དང་ལས་སྒྲུབ་པ་རྣམས་ལ་འབྲེལ་གཏུག་གིས་རྒྱལ་ནང་གི་གཞུང་སྒེར་ཅི་རིགས་ཀྱི་དགེ་རྩ་ཚོགས་པ་དག་ལ་ཕ་ཡུལ་གྱི་ས་ཡོམ་གནོད་སྐྱོན་ཕྱོགས་སུ་རོགས་སྐྱོར་གྱི་ཞུ་ཡིག་ཅི་རིགས་
ཕུལ་བ་དང་། དྲ་ཚིགས་ཀྱི་སྒང་ལ་ཡུལ་ཤུལ་བཞི་གཅིག་བཞིའི་ས་འགུལ་སྐོར་གྱི་པོད་ཁུག་བཟོས་ཏེ་ཚེས་ཉེར་གསུམ་བར་དུ་པར་རིས་དང་། གཟུགས་བརྙན་སོགས་ཅི་རིགས་བླངས་ནས་ཡི་གེའི་
གསལ་བཤད་དང་སྦྲགས་ཏེ་བཞག དེ་མ་ཟད་ཀྲུང་དབྱང་བརྙན་འཕྲིན་ལས་ཁུངས་ཀྱི་བརྙན་འཕྲིན་སྡེ་ཚན་དྲུག་པ་སྟེ་སློབ་གསོའི་འཕྲིན་སྟེགས་ནང་དུ་གདན་ཞུ་ལ་རང་གི་དགེ་རྒན་བློ་བཟང་མཁས་
གྲུབ་དང་མཉམ་དུ་ཕེབས་པ་དང་། མཆོར་དྲུག་ཅེས་པ་དྲ་ཚིགས་སྒང་དུ་ཐེངས་མ་གཉིས་ཙམ་ཕེབས་ནས་ཕ་ཡུལ་བཞི་གཅིག་བཞིའི་ས་ཡོམ་གྱི་གནས་ཚུལ་དང་། ཕ་ཡུལ་གྱི་རིག་གནས་དང་ཡུལ་
སྲོལ་གོམས་གཤིས་སོགས་ཁྱབ་བསྒྲགས་བྱས་ཏེ་རོགས་སྐྱོར་བྱེད་འདོད་ཡོད་པའི་སྐྱེ་བོ་དག་ལ་ཡུལ་ཤུལ་གྱི་གནས་ཚུལ་ག་འདྲ་ཡིན་པ་ངོ་སྤྲོད་བྱས་ཤིང་། ཡ་རབས་བསམ་པ་བཟང་བའི་སྐྱེ་བོ་གཞན་
དག་ལ་བསམ་སྦྱོར་གཉིས་ཐད་ནས་རོགས་སྐྱོར་གནང་བའི་སྐུལ་མ་ཡང་ཡང་ཞུས། ཚེས་བཅོ་ལྔ་ནས་ཚེས་ཉེར་གསུམ་ཉིན་བར་ལ་ཕལ་ཆེར་ཉིན་རེ་ཟ་མ་ཐེངས་རེ་ཙམ་དང་། སྐབས་རེ་ཉིན་གང་ལྟོ་
རེའང་མེད་པའི་གནས་ཚུལ་བྱུང་། དེ་ལྟར་ཡུལ་ལ་ཐུགས་ཁྲལ་ཆེ་བས་མཚན་མོ་གཉིད་མ་ཟིན་པ་དང་ལས་ཀ་དཀའ་ཚེགས་ལྗིད་པས་ལུས་པོ་ངལ་དུབ་དྲགས་ཏེ་སྔར་ནས་མཆིན་འཁྲིས་བདེ་མོ་མིན་
པ་དེ་ཇེ་སྡུག་ཏུ་ཕྱིན། ཚེས་ཉེར་གསུམ་ཉིན་ལ་སྐུ་ལུས་བདེ་མོ་མ་བྱུང་ནས་དངོས་སུ་མལ་ཁྲི་ཐོག་ཏུ་ལྷུང་བྱུང་། འདི་ནི་སྤུན་ཆུང་ཁོང་གིས་པེ་ཅིན་ནས་ཕ་ཡུལ་གྱི་ས་ཡོམ་ཐད་ནས་མཛད་པ་སྐྱོང་ཚུལ་
རགས་རིམ་ཙམ་དེ་ལགས།
247



ཁོང་གི་སྐུ་ཚེའི་མཐའ་མའི་སྐབས་དེ་ཇི་བཞིན་དུ་འབྲི་བར་སྤོབས་པ་ཞིག་ལར་ནས་མ་རྙེད། སྤྱིར་ངེད་ཕ་བུ་ཚོའི་མི་ཚེའི་ལོ་རྒྱུས་འདི་འབྲི་བ་ནི་གཅུང་པོ་བདེ་བར་གཤེགས་པ་ཉིད་མི་རྟག་ལམ་དུ་
ཕེབས་པའི་རྐྱེན་ལས་སྐུལ་བ་བདེན་མོད། འོན་ཏེ་འབུ་ནག་རྩྭ་མགོ་ནས་སོང་བ་འདྲ་བར་གཅུང་པོའི་སྐོར་གྱི་ཞིབ་ཕྲའི་གནས་ཚུལ་ཞིག་འབྲི་བ་ནི་ལག་ཟུང་འདར་བའི་རྒྱུ་རུ་འདུག གཡང་ཕྲུག་ལྷ་
ཕྲུག་ཁོང་ཉིད་འདས་གྲོངས་ཤོར་བའི་དོན་དེ་ཕྱིར་དྲན་བྱེད་པ་ཙམ་གྱིས་ཀྱང་ངའི་ཡ་ཁོག་གི་སྙིང་ཆུང་ཆུ་ཡི་ནང་དུ་ནུབ་ཅིང་། མིག་མཐར་མཆི་ཞགས་འཁོར་ནས་རྩིས་འཕྲུལ་ངོས་ཀྱི་ཡིག་རིས་ཀྱང་
རབ་རིབ་ཏུ་གྱུར་ནས་མཐོང་བར་དཀའ་བས་ཀློག་པ་པོ་དག་ལ་དགོངས་དག་ཞུ། རྗེས་ནས་སྤུན་ཆུང་བདེ་བར་གཤེགས་པ་འདིའི་མཛད་ཕྲིན་དེ་ཡུལ་ཤུལ་བརྙན་འཕྲིན་ཁང་ནས་རྒྱ་བོད་གཉིས་ཀྱི་སྐད་
ཡིག་ཐོག་ནས་ཡར་འགྲོ་ཚེ་རིང་བསམ་འགྲུབ་ནི་ཡུལ་ཤུལ་མི་དམངས་ཀྱི་གཅེས་ཕྲུག་ཡིན་ཞེས་པའི་གསར་འགྱུར་དེ་ཕ་ཡུལ་གྱི་ཕུ་ནུ་མིང་སྲིང་ཚོ་ལ་གསལ་བསྒྲགས་གནང་བ་དེ་དེབ་འདིའི་བར་དུ་
བཅུག་ན། གོང་ནས་ང་རང་གིས་ལས་སྐལ་མ་རྫོགས་པ་དེ་ཁ་བསྐངས་ནུས་པར་འདོད། གཤམ་ནས་གསར་འགྱུར་གྱི་དོན་དངོས་སུ་ཀློག་པ་པོ་དག་ནས་གཟིགས་རོགས་ཞུ།
ཡར་འགྲོ་ཚེ་རིང་བསམ་འགྲུབ་ནི་སྤྱིར་བཏང་གི་ཡུལ་ཤུལ་པ་ཞིག་ཡིན་པས། ཁོང་གིས་བསྒྲུབས་པའི་བྱ་བ་ལས་ཀ་དག་ཀྱང་སྤྱིར་བཏང་གི་མི་དམངས་དགེ་རྒན་ཞིག་གི་སྒྲུབ་འོས་ཀྱི་ལས་ཀ་ཁོ་ན་
ཡིན། འོན་ཏེ་ཆུང་དུས་ནས་དྲིན་ཆེན་ཕ་མ་གཉིས་ཀྱི་ཁ་ཏ་སློབ་གསོའི་འོག་ཏུ་ཁོང་ནི་ཉམ་ཐོག་སྡུག་བསྔལ་ཅན་གྱི་སྐྱེ་བོ་ཀུན་ལ་རང་ནུས་ཅི་ལྕོག་གིས་རོགས་རམ་བྱེད་རྒྱུ་ནི་འཇིག་རྟེན་གནམ་འོག་
ནས་ཆེས་བླ་ན་མེད་པའི་དགེ་བ་ཞིག་ཡིན་པར་འདོད་ཀྱིན་ཡོད། ཉིས་སྟོང་ལོར་ལས་ཀ་ལ་ཞུགས་ནས་བཟུང་ཚེ་རིང་བསམ་འགྲུབ་ཁོང་ཉིད་ལྷག་བསམ་དང་ཧུར་བརྩོན་གྱིས་དམངས་སྲིད་དང་། རྒྱ་
གྲམ་དམར་པོ། དགེ་རྩ་ཚོགས་པ་སོགས་སུ་ཞུགས་ནས་ཚོགས་པ་དེ་དག་གི་སྟོབས་དང་ཤུགས་ལ་བརྟེན་ནས་ཉམ་ཐག་དབུལ་ཕོངས་ཀྱི་སྐྱེ་བོ་དག་ལ་རོགས་རམ་གནང་གི་ཡོད། ལས་ཀ་འདི་ནི་དཀའ་
ཚེགས་ཆེ་ཞིང་ཉེན་ཁ་མང་པོ་བརྒྱུད་དགོས་པ་ཞིག་ཡིན་སྟབས། ལ་ལུང་ཁྲི་འབུམ་རྡོག་འོག་ཏུ་མནན་ཞིང་མི་མེད་ཐང་སྟོང་དུ་ས་ཚུགས་བཟུང་དགོས་པ་ནི་རྒྱུན་མཐོང་གི་གནས་ཚུལ་ཞིག་རེད། འོན་
ཏེ་ཁོང་གིས་དགའ་བ་སྟོང་དང་སྤྲོ་བ་འབུམ་གྱིས་དགེ་རྩའི་ལས་ཀ་དེ་ལ་བརྩོན་པ་བསྐྱེད་པས་གང་ལ་གང་འཚམ་གྱི་རང་གི་ཕུགས་བསམ་དེ་མངོན་འགྱུར་བྱས། དེའི་ཞོར་དུ་ཁོང་གིས་བོད་ཀྱི་སྐད་
248



ཡིག་དང་རིག་གནས། ལོ་རྒྱུས་སོགས་ལའང་སྦྱོང་པ་རྒྱ་ཆེར་མཛད་པས་ཉིས་སྟོང་དགུ་ལོ་ལ་ཀྲུང་དབྱང་མི་རིགས་སློབ་ཆེན་གྱི་བོད་རིག་པ་ཞིབ་འཇུག་གླིང་དུ་རྒྱུགས་འཕྲོད་དེ་ཞིབ་འཇུག་སློབ་མ་
ཞིག་གི་མཚན་སྙན་གྱི་ཅོད་པན་བཅིངས་ཡོད། དེ་ནི་སློབ་གྲྭ་དེའི་བོད་རིག་པའི་དགེ་རྒན་ཆེ་མོ་བ་གཞོན་པ། གླིང་གཙོ་གཞོན་པ་རྒན་བཀྲ་བྷས་གསུངས་པ་ལྟར་དུ། ཡུལ་ཤུལ་གྱི་སློབ་མ་པེ་ཅིན་དུ་
སླེབས་ནས་སློབ་སྦྱོང་གི་སྐལ་པ་ཐོབ་པ་ནི་ལས་སླ་མོ་ཞིག་མ་རེད། ཡང་སྒོས་སུ་ཞིབ་འཇུག་སློབ་མ་ཞིག་ནི་དེ་བས་ཀྱང་བཤད་མ་དགོས་པ་རེད་ཅེས་གསུངས་པ་ལྟ་བུའོ། །
ཡར་འགྲོ་ཚེ་རིང་བསམ་འགྲུབ་ཀྱིས་དུས་རྟག་ཏུ་རང་རོགས་ཀུན་ལ་འདི་ལྟར་བརྗོད་ཀྱི་ཡོད། མི་ཞིག་ཡིན་ཕྱིན་གསོན་དྲོ་ང་ཁམས་ལ་ཉིན་གཅིག་བསྡད་ན་ཉིན་གཅིག་གི་འགྲོ་ལུགས་སྡོད་སྟངས་ཀྱི་
འཆར་གཞི་ཞིག་ཡོད་དགོས་པ་ལས་མི་ལུས་རིན་ཆེན་དོན་མེད་ཆུད་ཟོས་བྱ་མི་རུང་ཞེས་སོ། །ཁོང་གིས་གསུངས་པ་ལྟར་དུ་ཁོང་རང་གིས་རང་ལ་མི་ཚེའི་ཕུགས་བསམ་ཞིག་དང་ཉིན་གཅིག་གི་འཆར་
གཞི་འཇོག་ངེས་རེད། ད་ལོ་པེ་ཅིན་ནས་སློབ་སྦྱོང་མཛད་བཞིན་པའི་ཁོང་གིས་ཕ་ཡུལ་ཡུལ་ཤུལ་ལ་ས་འགུལ་རྒྱུག་པའི་གནས་ཚུལ་དེ་ཤེས་འཕྲལ་སེམས་པ་སྐྱོ་གདུང་གིས་ཁེངས་ཤིང་རིག་པ་ཕ་ཡུལ་
ལ་བསྐོར་བྱུང་། སྔར་ཁོང་གིས་ཡུལ་ཤུལ་རྫོང་དམངས་སྲིད་དང་། སྦྱིན་པ་རོགས་སྐྱོར་ཚོགས་པ། ཡུལ་ཤུལ་ཁུལ་རྒྱ་གྲམ་དམར་པོ་ཚོགས་པ་སོགས་སུ་ལས་དོན་སྒྲུབ་པའི་བྱ་བའི་ཉམས་མྱོང་ལ་བརྟེན་
ནས་ཕྱོགས་སོ་སོའི་སྤྱི་ཚོགས་དགེ་རྩ་དང་སྦྱིན་བདག་བཙལ་ནས་སྒོར་མོ་ཁྲི་ཚོ་དྲུག་ཅུ་རེ་བཞིའི་གནོད་འགོག་རྒུད་སྐྱོབ་ཀྱི་དངོས་རྫས་རྙེད་ཐབས་བྱས་ལ། ཞང་ཀང་ལི་ཧྲི་ཧེས་དང་ནན་ཏོའུ་ཀུན་ཕན་
ཐེབས་རྩ་ཚོགས་པ་སོགས་ལ་འབྲེལ་བ་རྒྱ་ཆེར་བཙུགས། ལས་ཚེགས་ལྗིད་ཅིང་སེམས་ཚེགས་ཆེ་བའི་ཉིན་ཞག་བཞིའི་རིང་ལ་ཉིན་མཚན་བསྟུད་མར་གྱིས་ལས་ཀ་སྒྲུབ་པ་དང་། ཉིན་ཞག་དགུའི་རིང་
ལ་ཡུལ་ཤུལ་ས་འགུལ་གྱི་ཡོམ་རྒོལ་རྒུད་སྐྱོབ་ཀྱི་ལས་ཀ་ལ་ཡར་ཕེབས་མར་བྱོན་གྱིས་ཧུར་ཐག་བགྱིས་པས་མཐར་ཁོང་ཉིད་སྤྱི་ཟླ་བཞི་པའི་ཚེས་ཉེར་གསུམ་ལ་མལ་ཁྲི་རུ་ལྷུང་ནས་ཟླ་རྗེས་མའི་ཚེས་
ཉི་ཤུ་ལ་ཡུན་ཐུང་མི་ཚེ་ཞིག་གི་རླབས་ཆེན་མཛད་པར་དེར་བཞི་ཤད་འཇོག་དགོས་བྱུང་།
སྤྱི་ཟླ་ལྔ་པའི་ཚེས་ཉེར་བཞིའི་ཉིན་ལ། ཚེ་རིང་བསམ་འགྲུབ་སྐུ་འཚོ་བཞུགས་སྐབས་ཀྱི་སློབ་གྲྭའི་མགོ་ཁྲིད་དང་ཁོང་གི་སློབ་གྲོགས་གཉིས་ལེ་དབར་ཁྲི་ཕྲག་བརྒྱུད་དེ་པེ་ཅིན་ནས་སྐྱེ་རྒུ་ལ་ཕེབས་
249



ནས་ཁོང་གི་ཕ་རྒན་གཙོ་བྱས་པའི་ཁྱིམ་མི་ལ་སེམས་གསོ་དང་མྱ་ངན་ཞུས་པ་མ་ཚད། ཀྲུང་དབྱང་མི་རིགས་སློབ་ཆེན་གྱི་དགེ་སློབ་ཡོངས་རྫོགས་ཀྱི་ཚབ་མཛད་དེ་ཕ་རྒན་གྱི་ལག་ཏུ་སེམས་གསོའི་
སྒོར་མོ་ཁྲི་གཅིག་བཞག་པ་རེད། ༼འདིའི་ཐད་ནས་ཀྲུང་དབྱང་མི་རིགས་སློབ་ཆེན་གྱི་བོད་རིག་པ་ཞིབ་འཇུག་གླིང་གི་དགེ་རྒན་ཆེ་མོ་བ་གཞོན་པ་དང་གླིང་གཙོ་གཞོན་པའི་འགན་གཅིག་ལྕོགས་སུ་
བཞེས་པའི་རྒན་བཀྲ་བྷ་ལ། གསར་འགོད་པས་སློབ་གྲོགས་ཚེ་རིང་བསམ་འགྲུབ་ཀྱི་སློབ་གྲྭའི་ནང་ནས་སྤྱོད་ཡོན་གཉིས་ཀྱི་ཐད་ནས་བཅར་འདྲི་བྱེད་པའི་ལན་དུ་རྒན་བཀྲ་བྷས་གསུངས་པ་ལ། སྤྱིར་
ཀྲུང་དབྱང་མི་རིགས་སློབ་གྲྭ་ཆེན་མོ་རུ་མི་རིགས་ལྔ་བཅུ་ང་དྲུག་གི་སློབ་བུ་དངོས་གཞི་ནས་འབུམ་རམས་པའི་སློབ་མ་བར་དུ་ཁྲི་ལྷག་ཙམ་ཡོད་ངེས་རེད། བོད་རིག་པ་ཞིབ་འཇུག་གླིང་དུའང་བོད་མདོ་
དབུས་ཁམས་གསུམ་ནས་འདུས་པའི་སློབ་མ་བརྒྱ་ཕྲག་འགའ་ཡོད། ནམ་རྒྱུན་གྱི་སློབ་གྲྭའི་སློབ་སྒྲུབ་ཁྱད་ཆོས་དང༌། སྔར་མའི་གོམས་སྲོལ་གཅིག་གི་དབང་གིས་ཕྱོགས་སོ་སོ་ནས་བསྡུས་པའི་སློབ་མ་
དག་གི་ལོ་རྒྱུས་དང་། བསམ་བློའི་གོ་རྟོགས། སྤྱོད་ལམ་ཡག་བཙོག་སོགས་ཀྱི་ཐད་ནས་དགེ་རྒན་ཚོས་དེ་འདྲ་དོ་སྣང་དང་རྒྱུས་ལེན་གནང་གིན་མེད། གཙོ་བོ་ནི་སྐབས་ཐོག་གི་རྒྱུགས་འབྲས་ཁོ་ན་ལ་
བལྟས་ནས་སློབ་མ་རུབ་ཀྱིན་ཡོད། དེས་ན་ངས་ཀྱང་འདི་ནས་བདེན་པར་བཤད་ན། ང་ཚོ་ཀྲུང་དབྱང་མི་རིགས་སློབ་ཆེན་གྱི་ཁྱིམ་ཚང་ཆེན་མོ་ནང་དུ་འདི་འདྲའི་ཕུལ་བྱུང་གི་བོད་རིགས་སློབ་གྲོགས་
ཤིག་ཡོད་པ་དྲན་ཀྱང་མ་མྱོང་ལ། ཁོང་ཉིད་སྐུ་འཚོ་བཞུགས་སྐབས་སུ་འདི་འདྲ་བའི་དོན་སྙིང་ལྡན་པའི་བྱ་བ་མང་པོ་ཞིག་བསྒྲུབས་ཡོད་པའང་དྲན་དཀའ་བ་འདུག འོན་ཏེ་རྗེས་སུ་རྐྱེན་ངན་འདི་བྱུང་
རྗེས་ངས་ཁོང་གི་སློབ་གྲོགས་དང་ཕ་ཡུལ་ཁམས་སྐྱེ་མདོ་ནས་ད་གཟོད་ཡར་འགྲོ་ཚེ་རིང་བསམ་འགྲུབ་ནི་དངོས་གནས་སྤྱོད་ཡོན་གཉིས་ཀ་ཤིན་ཏུ་ཕུལ་དུ་བྱུང་བའི་སློབ་མ་ཞིག་ཡིན་པ་ཤེས་རྟོགས་
བྱུང་བས། ང་རང་ཚུར་པེ་ཅིན་དུ་སླེབས་རྗེས་མི་སེམས་དྲག་ཏུ་སྐྱོམ་པའི་གནས་ཚུལ་འདི་གླིང་དང་སློབ་གྲྭའི་མགོ་ཁྲིད་རྣམས་ལ་ཡར་ཞུ་བྱེད་རྒྱུ་ཡིན། ང་ཚོའི་སློབ་གྲྭ་ལ་འདི་ལྟ་བུའི་བོད་རིགས་སློབ་
གྲོགས་ཤིག་ཡོད་པ་ནི་སློབ་གྲྭའི་གཟི་བརྗིད་ཡིན་ལ། ཁྱོད་ཚོ་ཡུལ་ཤུལ་པ་ཡི་ལ་རྒྱ་ཡང་ཡིན་པ་རེད་ཅེས་གསུངས་འདུག ༽
ཚེ་རིང་བསམ་འགྲུབ་ཀྱི་ཁྱིམ་མི་ལ་སེམས་གསོ་དང་མྱ་ངན་ཞུས་རྗེས་ཀྲུང་དབྱང་མི་རིགས་སློབ་ཆེན་གྱི་མགོ་ཁྲིད་དང་སློབ་གྲོགས་ནི་སྐྱེ་རྒུ་གྲོང་གི་རྟ་རྒྱུག་ཐང་དུ་གཞུང་ལས་ཁང་བཙུགས་པའི་ཡུལ་
250



ཤུལ་ཁུལ་སྦྱིན་པ་རོགས་སྐྱོར་ཚོགས་པར་སོང་ནས་ཁོང་ཉིད་སྐུ་འཚོ་བཞུགས་སྐབས་ཀྱི་བྱ་བའི་གནས་ཚུལ་དང་འཚོ་བའི་སྐོར་ནས་རྒྱུས་ལོན་བྱས། སྦྱིན་པ་རོགས་སྐྱོར་ཚོགས་པའི་ལས་སྒྲུབ་པ་དང་
འགན་འཛིན་པས་རྒན་བཀྲ་བྷ་འཁོར་བཅས་ལ་ཁོང་གི་གནས་ཚུལ་མཚམས་སྦྱོར་བྱས་རྗེས། རྒན་འཁོར་གྱིས་མུ་མཐུད་དུ་ཚེ་རིང་བསམ་འགྲུབ་ལགས་སྐུ་འཚོ་བཞུགས་སྐབས་ཀྱི་ཕྱག་ལས་གནང་
བའི་ལས་ཀའི་ཟིན་ཐོ་དང་སློབ་སྦྱོང་གི་ཟིན་ཐོ་སྐོར་ལ་གཟིགས་ཞིབ་གནང་བ་རེད། ༼ཡུལ་ཤུལ་ཁུལ་སྦྱིན་པ་རོགས་སྐྱོར་ཚོགས་པའི་རྒན་ངང་ཆུང་གིས་མིག་ནས་མཆི་མ་འདོན་ཏེ་གསུངས་པར།
རྒན་ཚེ་རིང་བསམ་འགྲུབ་ནི་ངེད་སྦྱིན་པ་རོགས་སྐྱོར་ཚོགས་པའི་དང་བླངས་པ་ཞིག་ཡིན་ཀྱང་། ལས་དོན་ཀྱི་ཐད་ནས་ཁོང་ཉིད་མེད་ན་ངེད་ཚོགས་པའི་ལས་ཀ་མང་པོ་ཞིག་སྒྲུབ་ཐབས་ཆག་པའི་
ཚད་དུ་ལྷུང་ཡོད་པས། ཚོགས་གཙོས་ཁོང་ཉིད་གཞུང་དོན་ཁང་གི་ཀྲུའུ་རེན་གྱི་འགན་བཞེས་རོགས་ཞུས་པ་རེད། ད་ལྟ་ཁོང་ཉིད་ང་ཚོ་དང་དུས་གཏན་ནས་གཏན་དུ་གྱེས་ཟིན་ཀྱང་། ཁོང་གིས་ཉམ་
ཐག་འགྲོ་བའི་ཚོགས་ལ་བཅངས་པའི་ལྷད་མེད་བྱམས་བརྩེའི་ཐུགས་རྒྱུད་དང་། ལས་དོན་ཆེ་ཕྲ་ཆུང་གསུམ་ལ་ཞིབ་ཚགས་ཆེ་ཞིང་འགན་འཁྲི་དང་ལེན་བྱེད་པའི་ལས་དོན་སྒྲུབ་སྟངས། ཚོགས་པའི་
ལས་སྒྲུབ་པ་ཚང་མ་ལ་ཕུ་ནུ་མིང་སྲིང་གི་མཛའ་གཅུགས་འབྲེལ་བས་སྐྱིད་སྡུག་མཉམ་མྱོང་མཛད་པའི་ཐུན་མིན་གྱི་ཡ་རབས་མཛད་སྤྱོད་སོགས་གང་ས་ཅི་ཐད་ནས་ང་ཚོའི་ཁ་མིག་ཡར་བལྟ་བྱེད་ས་
ཡིན། ཁོང་ཉིད་ཞིང་གཞན་དུ་གཤེགས་པའི་གྱོང་ཁ་ནི་ངེད་ཚོགས་པ་ཙམ་མིན་པར། ཡུལ་ཤུལ་མི་དམངས་ཀྱི་གྱོང་ཁ་ཡིན་ལ། ཐ་ན་ངས་འདི་ནས་མི་རིགས་དང་རྒྱལ་ཁབ་ཀྱི་གྱོང་ཁ་ཡང་རེད་ཅེས་
བཤད་རྒྱུ་ཡིན་ཞེས་གསུངས་འདུག ༽
བཞུགས་མོལ་གྱི་ཐོག་ནས་ཀྲུང་དབྱང་མི་རིགས་སློབ་ཆེན་གྱི་བོད་རིག་པ་ཞིབ་འཇུག་གླིང་གི་གླིང་གཙོ་གཞོན་པ་རྒན་བཀྲ་བྷས་སེམས་འགུལ་དྲག་པོ་ཐེབས་པའི་སྒོ་ནས་གསུང་རྒྱུ་ལ། སློབ་གྲོགས་ཚེ་
རིང་བསམ་འགྲུབ་སྐུ་འཚོ་བཞུགས་སྐབས་ཀྱི་ཕྱག་ལས་གནང་བའི་ཡིག་ཆ་དང་ཟིན་ཏིག་འདི་དག་ལ་བལྟས་རྗེས། ང་ཚོ་ཀྲུང་དབྱང་མི་རིགས་སློབ་ཆེན་གྱི་ཁྱིམ་ཚང་ཆེན་མོའི་ནང་དུ་འདི་འདྲའི་
ཕུལ་བྱུང་གི་བོད་རིགས་སློབ་གྲོགས་ཤིག་ཡོད་པ་དྲན་ཀྱང་མ་མྱོང་ལ། ཁོང་ཉིད་སྐུ་འཚོ་བཞུགས་སྐབས་སུ་འདི་འདྲ་བའི་དོན་སྙིང་ལྡན་པའི་བྱ་བ་མང་པོ་ཞིག་བསྒྲུབས་ཡོད་པའང་དྲན་དཀའ་བ་འདུག
251



ང་ཚོའི་སློབ་གྲྭ་ལ་འདི་ལྟ་བུའི་བོད་རིགས་སློབ་གྲོགས་ཤིག་ཡོད་པ་ནི་སློབ་གྲྭའི་གཟི་བརྗིད་ཡིན་ལ། ཁྱོད་ཚོ་ཡུལ་ཤུལ་པ་ཡི་ལ་རྒྱ་ཡང་ཡིན་པ་རེད་ཅེས་ཡང་བསྐྱར་དུ་གསུངས།
རྒྱུས་ལོན་བྱུང་བ་ལྟར་ན། ཡར་འགྲོ་ཚེ་རིང་བསམ་འགྲུབ་ལགས་སྐུ་འཚོ་བཞུགས་ཀྱི་སྐབས་སུ་ཡུལ་ཤུལ་རྫོང་དམངས་སྲིད་ཅུའུ་ལ་ལོ་གསུམ་དང༌། ཡུལ་ཤུལ་ཁུལ་རྒྱ་གྲམ་དམར་པོ་ཚོགས་པའི་ནང་དུ་
དང་བླངས་པ་ལོ་ལྔ་ཙམ་དང་། ཡུལ་ཤུལ་ཁུལ་སྦྱིན་པ་རོགས་སྐྱོར་ཚོགས་པའི་ནང་དུ་དང་བླངས་པ་ལོ་བརྒྱད་ཙམ་ལ་ལས་ཀ་སྒྲུབ་མྱོང་པ་རེད། རྒྱ་གྲམ་དམར་པོའི་ལས་ཀ་སྒྲུབ་དུས་ཚོགས་པའི་ཡིག་
ཆ་དང་། དཔྱད་ཡིག ཚགས་ཡིག ཆ་འཕྲིན་སོགས་ཕྱི་ནང་གི་ལས་ཀ་གཉིས་ཀའི་ཐད་ནས་ཞིབ་ཚགས་དང་ནན་ཏན་གྱིས་བསྒྲུབས་པས་ལས་སྒྲུབ་མི་སྣ་ཚང་མའི་ཁ་མིག་ཡར་ལྟ་བྱེད་སར་གྱུར་ཡོད།
དོན་དེར་རྒྱ་གྲམ་དམར་པོ་ཚོགས་པའི་འགན་འཛིན་པ་གུ་དྲག་གིས་བཤད་རྒྱུར། ད་ལྟ་རིག་གནས་དང་ཤེས་ཡོན་ཡོད་མཁན་ནི་ང་ཚོའི་ཕ་ཡུལ་ལ་མང་པོ་ཞིག་འདུག་ཀྱང་། ཚེ་བསམ་ ལྟ་བུའི་ཕུགས་
བསམ་ཡོད་པ་དང་། སྤྱི་སེམས་ཡོད་པ། གཞན་ཕན་གྱི་བྱ་བ་ལ་དགའ་ཞེན་ཆེ་བའི་སྤྱོད་ཡོན་གཉིས་ལྡན་གྱི་གཞོན་ནུ་ནི་ཤིན་ཏུ་ཉུང་ཚོད་འདུག དེས་ན་ངའི་རེ་བ་ལ་ས་ཆ་གཞན་ནས་སློབ་གཉེར་བྱེད་
བཞིན་པའི་གཞོན་ནུ་ལོ་ཆུང་ཚང་མས་ཡར་འགྲོ་ཚེ་རིང་བསམ་འགྲུབ་ཀྱི་མི་རིགས་ལ་དགའ་ཞེན་དང་། ཕ་ཡུལ་ལ་དགའ་ཞེན། འཚོ་བ་ལ་དགའ་ཞེན་བཅས་ཀྱི་མི་ཚེའི་ཕུགས་བསམ་འཚོལ་བསྙེག་
དང་མངོན་འགྱུར་ཡོང་བར་འབད་པའི་སྤོབས་པ་ལ་སློབ་སྦྱོང་དང་གུས་བཀུར་ཞུ་དགོས་པར་འདུག་ཅེས་གསུངས། ༼ཞིབ་འཇུག་སློབ་མའི་སློབ་གྲོགས་མདོ་སྨད་པ་སངས་རྒྱས་སྐྱབས་ཀྱིས་གསུངས་པ་
ལ། རང་བྱུང་གི་ས་ཡོམ་འཇིགས་པ་ཆེན་པོ་འདིའི་གདོང་ལ་ང་ཚོ་ཁམས་སྐྱེ་མདོ་རུ་སླེབས་ནས་སློབ་གྲོགས་འདས་པོ་ཡར་འགྲོ་ཚེ་རིང་བསམ་འགྲུབ་ཀྱི་ཁྱིམ་མི་ལ་ཀྲུང་དབྱང་མི་རིགས་སློབ་ཆེན་དང་།
བོད་རིག་པ་ཞིབ་འཇུག་གླིང་། ཉིས་སྟོང་དགུ་ལོའི་འཛིན་གྲྭའི་ཞིབ་འཇུག་སློབ་མའི་སློབ་གྲོགས་རྣམས་ཀྱི་ཚབ་བྱས་ནས་གདུང་སེམས་མཉམ་སྐྱེ་དང་མྱ་ངན་སེམས་གསོ་ཞུ་བ་ཡིན། གལ་སྲིད་ཁོང་
ཉིད་འདས་གྲོངས་ཤོར་མེད་རྒྱུ་ན་ཡུལ་ལུང་ལ་ཕན་སྔར་ལས་རྒྱ་ཆེར་ཐོགས་པ་ཞིག་འཚར་ཡོང་ངེས་རེད། ང་ནི་འཛིན་གྲྭའི་གྲྭ་དཔོན་ཡིན་པའི་ཆ་ནས་གཏམ་འདི་བཤད་སྤོབས་ཆེ་བར་བྱུང་། ཅིའི་
252
(1) ཚེ་བསམ་ནི་ངའི་སྤུན་ཆུང་བདེ་བར་གཤེགས་པའི་མིང་བསྡུས་པ་རེད། འདི་ལྟར་འབོད་པ་ནི་གཅེས་མིང་གི་ཚུལ་དུའང་འགྲོ་བ་རེད།



ཕྱིར་ཞེ་ན། ཡུལ་ཤུལ་ལ་ས་ཡོམ་གྱི་རང་བྱུང་གནོད་འཚེ་བྱུང་ནས་ཉིན་ཞག་དགུ་ཡི་རིང་ལ་སློབ་གྲོགས་འདས་པོ་ཉིད་ཀྱིས་རང་གི་སྔར་གྱི་ལས་སྒྲུབ་ཉམས་མྱོང་ལ་བརྟེན་ནས་ཕྱོགས་མཚམས་ཀུན་
ནས་ཕ་ཡུལ་ལ་ཕན་པར་སྒྲུབ་པའི་ཐབས་དང་ཤེས་རབ། དཔའ་དང་སྤོབས་པས་ངེད་སློབ་གྲོགས་གཞན་པ་ཚང་མས་རྗེས་སུ་ཡི་རངས་སྐྱེ་དགོས་པ་བྱུང་། སློབ་གྲོགས་འདས་པོ་ཁོང་ནི་རྒྱུན་དུས་སྨྲ་བ་
ཉུང་ལ་བསམ་བློ་གཏོང་བར་དགའ་བ། སྔ་ལངས་ཉལ་ཕྱི་མཛད་ནས་སློབ་སྦྱོང་ལ་འབད་པ་ཧུར་ཐག་གནང་བའི་སློབ་གྲོགས་ཤིག་ལགས། ད་ཐེངས་སློབ་གྲོགས་ཉིད་སྐུ་གཤེགས་པ་ཐོས་དུས་ངེད་སློབ་
གྲོགས་ཚང་མ་དངོས་གནས་ཧ་ལམ་རང་ཉིད་ཀྱི་རྣ་བ་ལ་ཡིད་མ་ཆེས་ཙམ་དུ་གདའ། དེ་ནས་ཁོང་ཚོས་འཇིགས་ཡོམ་འཁྲིགས་བཞིན་པའི་སྐྱེ་རྒུ་མདོ་ལ་ང་འགྲོ་ཁོ་འགྲོའི་ལག་ངར་སྒྲེང་ཡང་། མཐར་
གླིང་གི་མགོ་ཁྲིད་ཀྱིས་ང་རང་རྒན་བཀྲ་བྷའི་ཕེབས་རོགས་སུ་འགྲོ་རྒྱུ་བྱས། འོན་ཏེ་རྗེས་སུ་སློབ་གྲོགས་ཚང་མས་རང་རང་སོ་སོའི་འབྱོར་འཁོས་དང་བསྟུན་ནས་སློབ་གྲོགས་འདས་པོ་ཉིད་ཀྱི་ཁྱིམ་མི་
ལ་མྱ་ངན་ཞུ་སྤྱད་དུ་སྒོར་མོ་གཅིག་སྟོང་བརྒྱད་བརྒྱ་ལྔ་བཅུ་ཡོད། དེ་ལས་ལྔ་བརྒྱ་ནི་ཕ་ཡུལ་ལྷ་ས་ནས་ཡིན་པའི་སློབ་གྲོགས་ལ་སྟེར་ནས་ཁོང་ཚོའི་ཁྱིམ་མིས་ཇོ་བོ་རིན་པོ་ཆེ་ལ་ཞལ་གསེར་གསོལ་དུ་
སྐུར་ཡོད།༽ཅེས་གསུངས་པ་རེད། ཕ་ཡུལ་གཅིག་པའི་སློབ་གྲོགས་བཀྲ་ཤིས་བཟང་པོས་གསུངས་རྒྱུ་ལ། ༼ང་དང་སློབ་གྲོགས་འདས་པོ་ངེད་གཉིས་ཤེས་འདྲིས་བྱུང་བ་ནི་ངོ་མ་སྔོན་ལས་དྲག་པོ་ཞིག་གི་
བདེན་མཐུས་ཡིན་པར་འདུག ང་ལ་སློབ་གྲོགས་དང་གྲོགས་པོ་དུ་མ་ཡོད། གཅིག་གིས་ཀྱང་ང་ལ་མི་སྒེར་གྱི་བསམ་སྦྱོར་སྤྱོད་ལམ་གྱི་ཆ་ནས་དད་གུས་བཞག་དགོས་པའི་ཚད་དུ་སླེབས་མ་མྱོང་། འོན་ཏེ་
སློབ་གྲོགས་འདས་པོ་ཁོང་གི་གཡོ་ཟོལ་མེད་པའི་མི་གཤིས་དེ་དང་། རང་གི་ཤེས་འདྲིས་ཅན་གྱི་གང་ཟག་དག་ལ་ལྷག་བསམ་ཆེ་བའི་བསམ་སྦྱོར་དེས་རྣམ་པ་ཀུན་ཏུ་ང་ལ་ཡིད་འགུལ་ཐེབས་སུ་བཅུག
ལྷག་ཏུ་ཁོང་གིས་ད་ཐེངས་ཕ་ཡུལ་གྱི་གནོད་འགོག་རྒུད་སྐྱོབ་ཀྱི་བྱ་བའི་ནང་དུ་ནམ་ཡང་ནུབ་པ་མེད་པའི་མཛད་འཕྲིན་དཀར་པོ་སྐྱོང་བ་ནི་དངོས་གནས་ང་ཚོས་སློབ་སྦྱོང་བྱེད་འོས་པ་རེད། ད་ཐེངས་
ཁོང་ཉིད་མི་མངོན་ཞིང་དུ་གཤེགས་པའི་སྐབས་འདིར། ཕ་ཡུལ་གཅིག་པའི་སློབ་གྲོགས་ཚོས་ས་འགུལ་འདིའི་ཁྲོད་ནས་རང་རང་སོ་སོའི་ཁྱིམ་གྱི་གནས་ཚུལ་ཇི་འདྲ་སྐྱོ་པོ་ཆགས་ཀྱང་སེམས་གསོའི་
དངུལ་སྒོར་སྟོང་ཚོ་གསུམ་དང་བདུན་བརྒྱ་ལྔ་བཅུ་རུབ་ནས་ངས་འདིར་ཁྱེར་ཡོད། སྒོར་མོ་འདིས་སློབ་གྲོགས་འདས་པོས་ངེད་ཚོ་ལ་སྔར་གནང་པའི་རོགས་རམ་དང་བཅངས་པའི་བརྩེ་སེམས་དང་
253



བསྡུར་ན་བསྡུར་ཐབས་ཡེ་ནས་མེད་ཀྱང་། སློབ་གྲོགས་རྣམས་ཀྱི་བསམ་པ་མཚོན་བྱེད་ཙམ་ཡིན།༽ཅེས་གསུངས་འདུག་
ཡར་འགྲོ་ཚེ་རིང་བསམ་འགྲུབ་ནི་འདི་ལྟར་ང་ཚོ་དང་དུས་གཏན་ནས་གཏན་དུ་གྱེས་སོང༌། འོན་ཏེ་ཁོང་གི་ངོ་མཚར་རྨད་བྱུང་གི་མཛད་ཕྲིན་ནི་ང་ཚོ་ཡུལ་ཤུལ་པ་རེ་རེའི་སེམས་ཁོང་དུ་རྡོ་ལ་རི་མོ་
བརྐོས་པ་ལྟར་དུ་གནས་ཡོད། ཁོང་གི་ལས་གནས་དཀྱུས་མ་ཞིག་གི་ཐོག་ནས་གྲུབ་འབྲས་དང་མཛད་པ་རླབས་པོ་ཆེ་ཞིག་བསྐྲུན་ཡོད་པ་མ་ཚད། རང་ཉིད་ཀྱི་དགའ་ལ་དུངས་པའི་ཕ་ཡུལ་ཡུལ་ཤུལ་དེ་
རྒྱབ་ལ་བསྐྱུར་དགོས་བྱུང་ཡང་ཡུན་ཐུང་གི་མི་ཚེ་དེ་ཕ་ཡུལ་གྱི་འབྱོར་ཕྱུག་དང་ཡར་རྒྱས་ཀྱི་ཆེད་དུ་ཕུལ་བས། ཇི་སྲིད་བསྐལ་པ་བརྒྱ་ཕྲག་བར་དུའང་ཁོང་གི་མཛད་ཕྲིན་དཀར་པོ་ནུབ་པ་མི་འགྱུར་རོ། །
ཞེས་པར་གཅུང་པོ་དྲིན་ཆེན་གྱིས་པེ་ཅིན་ནས་ཕྱག་ལས་གནང་བའི་གནས་ཚུལ་རགས་པ་དེ་གསར་འགྱུར་བརྒྱུད་ལམ་ནས་སྔ་ཕྱི་ཐེངས་མ་
བ་མ་གསུམ་ཙམ་ལ་བསྒྲགས་བཏང་བྱས།
སྤྱི་ཟླ་དྲུག་པའི་ནང་དུ་ང་རང་སྤུན་བདེ་བར་གཤེགས་པའི་ཅ་དངོས་དག་ཡར་ཁྱེར་བ་ལ་པེ་ཅིན་དུ་སོང་། ལམ་ནས་ཡར་མར་འགྲོ་བའི་ཚེ་ན་སྤུན་ཆུང་བདེ་བར་གཤེགས་པའི་ཁོང་གི་ཆེས་མཐའ་
འཇུག་གི་ཞབས་རྗེས་དག་འདི་རུ་ལོས་བཀོད་ཡོད་སྙམ་ནས་གནམ་ཐང་གི་སྒོ་ཆེན་རེ་རེ་དང་། སློབ་གྲྭའི་རྒྱ་སྒོ་དང་ར་བ། ཟས་ཁང་དང་ཉལ་ཁྲི་སོགས་ལ་རེག་རེག་ཐུག་ཐུག་བྱས་ནས་སྤུན་གྱི་བདེ་དྲོད་
རེ་འཚོལ་སྙེག་ཐུབ་ན་བསམ་གྱིན་འདུག དེ་དང་དེ་ཡི་ཚེ་ན་ལོ་ན་ལོན་པའི་ཨ་ཕ་དྲིན་ཆེན་གྱི་ཞལ་རས་དེ་ཉིད་ཡིད་ལ་ཕྱིར་དྲན་བྱས་ནས་རང་གིས་རང་ལ་གནམ་འོག་ན་ཤོང་ཐབས་མེད་ཅིང་།
ས་གཞི་ཡིས་ཐེག་པར་དཀའ་བའི་སྡུག་འདི་ངེས་པར་དུ་བསྲན་ཚུགས་པར་བྱས་ནས་སང་ཉིན་གྱི་དུད་ཡར་འགྲོ་ཚང་གི་ལས་དང་བསྐལ་པ་ལ་གདོང་བསུ་བྱེད་དགོས་ཟེར་ནས་ཁེར་ལབ་བྱེད་པ་ཡིན།
ངའི་སྤུན་ཆུང་བདེ་བར་གཤེགས་པ་ཉིད་ཀྱིས་ཀྱང་ཡར་ཀའི་ཞིང་ནས་ང་ལ་གཟིགས་ཏེ་དོན་དེའི་ཕྱོགས་ལ་འཆུག་ཏུ་མ་བཅུག་ཅེས་གསུངས་བཞིན་ཡོད་ངེས་རེད་སྙམ་ནས་གོམ་པའི་འདེགས་འཇོག་
ཡང་ཡང་བསྒྱུར་བ་ཡིན།
སྤྱི་ཟླ་བརྒྱད་པའི་ཟླ་མཇུག་ཙམ་ནས་གཅེན་པོ་ཀརྨ་ཚེ་འཕེལ་དང་ངེད་གཉིས་ཀྱིས་ཕ་རྒན་དྲིན་ཆེན་དེ་གཡས་སྐྱོར་གཡོན་སྐྱོར་ཞུས་ནས་སྤུན་ཆུང་བདེ་བར་གཤེགས་པའི་ཐོད་རུས་དེ་གདན་ནས་
254



དབུས་གཙང་གི་གནས་ཆེན་ཁག་ལ
ག་ལ་མཇལ་སྐོར་དུ་ཕྱིན་ཞིང་། སྲིང་མོ་ཚངས་དབྱངས་དཔལ་མོ་ཁྲོམ་དགེ་བླ་མ་ཨ་ཁྱུག་གི་སྒར་དུ་རང་ནུས་ཅི་ལྕོགས་ཀྱིས་དགེ་རྩ་སྒྲུབ་པར་སོང་། སྲིང་ཆུང་མ་ཕུར་བུ་
མཚོ་མོས་ཚ་བོ་བཀྲ་ཤིས་ནོར་བུ་དང་ཡེ་ཤེས་རབ་འཕེལ་དང་། ཚ་མོ་དཔག་བསམ་གཡང་འཛོམས། སྨོན་ལམ་དཔལ་མོ། ཚེ་ལྷ་སྒྲོལ་མ་བཅས་ལྔ་པོ་ཁྲིད་ནས་སེང་ཟེ་རྒྱ་ནག་མ་ཎི་ལ་སྟོང་བསྐོར་དང་།
བསྐོར་ཕྱག་བཞག་ཏུ་བདུན་ཕྲག་གསུམ་ཡས་མས་ཤིག་ལ་སོང་།
འདི་རུ་སེང་ཟེ་རྒྱ་ནག་མ་ཎིའི་ལོ་རྒྱུས་ཐུང་ངུ་ཞིག་མ་ཎི་དེའི་དཀར་ཆག་ལས་དྲངས་ན། གནས་མཆོག་རྒྱ་ནག་མ་ཎི་གང་དུ་བཞུགས་པའི་ཡུལ་ནི་བྱ་ཤུལ་རྒྱ་གར་ལུང་པ་སྟེ། ཕུ་དར་དཀར་གྱི་ཡོལ་
བ་ཕྱེས་པ་དང་། མདའ་རིན་ཆེན་སྡེར་ལ་བསྒྲིགས་པ་འདྲ་བ། གཡས་རི་འཕགས་པ་རིགས་གསུམ་མགོན་པོའི་གནས་མཆོག གཡོན་རི་དགེ་བསྙེན་ཤུག་པ་གཡུང་ཕྱུག་གི་ཕོ་བྲང་། སྟོད་ལ་སྤྱན་རས་
གཟིགས་རྒྱལ་བ་རྒྱ་མཚོའི་དཀྱིལ་འཁོར་བཞུགས་པ་གནས་ཀྱི་མགོ་བོ་གནས་མགོ་ཐང་། མདུན་ན་སྤྱན་རས་གཟིགས་གསང་བ་འདུས་པའི་དཀྱིལ་འཁོར་བཞུགས་པ་ལྷ་འཛང་ལུང་པ། གཡས་ནས་ཆུ་
ཆེན་པོའི་སྒྲ་སྐད་དྲག་སྔགས་འབྲུག་ལྟར་དུ་འབྱིན་པ་དང་། གཡོན་ནས་འབབ་ཆུ་ལྷུང་ལྷུང་བཞུར་བའི་སྒྲ་ལ་རིགས་གསུམ་སྔགས་ཀྱི་དབྱངས་སྙན་པ། ཆུ་གཉིས་ཆབ་མ་གདབ་འདྲའི་གཡས་ཕྱོགས་
སྤྱན་རས་གཟིགས་འཁོར་བ་དོང་སྤྲུག་གི་དཀྱིལ་འཁོར་བཞུགས་པའི་དབུས་ཀྱི་ལྟེ་བ་ལ། མ་ཎི་ཐོག་མར་བཞེངས་པ་པོ་ནི། རྒྱ་ནག་བྱང་ཆུབ་འཕགས་དབང་སྐུ་ཕྲེང་དང་པོ་བསྟན་འགྲོ་ཉི་ཤར་ཞེས་
ཆབ་མདོ་ངམ་ཐང་གི་ཡུལ་དུ་འཁྲུངས་པ་དེས། ཐོག་མར་རྒྱ་ནག་ལྕགས་ལ་རྒྱལ་པོའི་དབུ་བླ་མཛད་ནས་ནམ་ཞིག་ཡི་དམ་ལྷའི་ལུང་བསྟན་ལྟར་ཆུ་བོ་གསེར་ལྡན་འབབ་པའི་གཡས་ཟུར་མདོ་སྟོད་སྐྱུ་
རའི་གནས་སུ་ཕེབས། མཚམས་ལ་ལོ་མང་བཞུགས་མཐར་ཕྱི་རབས་སེམས་ཅན་རྣམས་ཀྱི་བསོད་ནམས་གསོག་པའི་རྟེན་དུ་ཤིང་ལུག་ལོ་སྟེ། སྤྱི་ལོ་༡༧༡༥ལོ་ཉི་མ་མེ་བཞིའི་འགྲུབ་སྦྱོར་ལྡན་པའི་དུས་
ཚེས་དགེ་བ་ཞིག་ལ་མ་ཎི་བཞེངས་པའི་དབུ་བཙུགས། སྦྱིན་བདག་གདོང་སྣའི་སྐལ་བཟང་འབུམ་གྱིས་ཞུས་ནས་ཕ་རི་ལྷ་འཛང་ལུང་པ་ནས་རྡོ་གཏེར་བཞེས། འགའ་ཞིག་གིས་ལོ་རེ་ལ་རྡོ་བརྐོས་མ་ཎི་
འབུམ་ཕྲག་བརྒྱ་རེ་བཞེངས་ཀྱང་ཟེར། ཚེ་མཚམས་ཆོས་དར་གྱི་དཀར་ཆག་ལས་ལོ་རེ་ལ་འབྲུ་དྲུག་རྡོ་དྲུག་འབུམ་ཕྲག་བརྒྱད་ལས་མི་ཉུང་ཟེར། གཞན་ཡི་གེ་བརྒྱ་པ་བྱེ་བ་ཕྲག་གཅིག་དང་ས་ཡ་བཞི་
255



256
ལྷག ཚེ་གཟུངས་ས་ཡ་བཞི་དང་འབུམ་ཕྲག་གསུམ་ལྷག སྟོང་ཕྲག་བརྒྱ་པ་ཚར་གཉིས། བསྐལ་བཟང་། མདོ་ཏིང་འཛིན་རྒྱལ་པོ། འཇམ་དཔལ་མཚན་བརྗོད། བཟང་སྤྱོད། ཐར་མདོ་སོགས་གྲངས་གང་
མང་ལོ་ལྟར་དུ་བཞེངས་པས། རབ་བྱུང་བཅུ་དྲུག་པའི་ཤིང་ལུག་བར་གྱི་ལོ་ཉིས་བརྒྱ་ཐམ་པ་ལ། ཤར་ནས་ནུབ་བར་དུ་སྤྱི་ཁྲུ་༤༥༠ཙམ། ལྷོ་ནས་བྱང་བར་དུ་༡༠༠ཙམ། དཔངས་ཚད་ལ་ཁང་རྩེག་གསུམ་
ཙམ་སྟེ། ཕྱག་བསྐོར་མཆོད་པའི་ཕན་ཡོན་ནི་བསྐལ་པ་སྟོང་གི་སྡིག་སྒྲིབ་ཀྱང་མྱུར་དུ་འདག་པར་གསུངས། འོན་ཏེ་གཞན་འཕྲུལ་དབང་བྱེད་ཀྱི་ཁ་རླངས་ཕྱུར་བུར་འཐུལ་བས་རྒྱལ་བསྟན་གྱི་ཉིན་བྱེད་
ཀུན་ནས་བསྒྲིབས་ཏེ། ས་ཕོ་ཁྱིའི་ལོར་མ་ཎི་རྣམས་ཁང་པའི་རྨང་རྡོ་དང་ལམ་གདན་སོགས་སུ་ཁྱེར་ནས་མིང་གི་ལྷག་མར་གྱུར། མེ་སྟག་ལོ་སྟེ། སྤྱི་ལོ་༡༩༨༦ལོར་སྤྱན་རས་གཟིགས་ཀྱི་གཟུངས་སྔགས་
སྙིང་པོའི་ཕྲིན་ལས་སླར་ཡང་རྒྱས་པའི་དབུ་ཚུགས་ནས་ལོ་དེའི་ཆོ་འཕྲུལ་ཟླ་བའི་ཚེས་བཅུ་ལ་དངོས་སུ་མ་ཎི་བཞེངས་པའི་མཛད་སྒོ་སྤེལ། རྒྱ་ནག་སྤྲུལ་སྐུ་སྐུ་ཕྲེང་བདུན་པ་ཀུན་དགའི་མཚན་ཅན་
གྱིས་གཙོས་དད་ལྡན་སྦྱིན་བདག་རྣམས་ཀྱིས་ཐོར་ཞིག་སོང་བའི་མ་ཎི་རྣམས་བསྡུ་རུབ་གནང་བས། ད་ལྟའི་ཞེང་ཚད་ལ་ཤར་ནུབ་ཀྱི་རིང་ཚད་སྤྱི་ཁྲུ་༣༨༢་དང་། ཞེང་ཚད་སྤྱི་ཁྲུ་༧༠ལྷག་ཙམ་བཞུགས།
མཐོ་ཚད་ནི་ལོ་རེ་བཞིན་དུ་གོང་འཕེལ་འགྲོ་བཞིན་ཡོད་ཅེས་ཡུལ་ཤུལ་རྫོང་གིས་བསྒྲིགས་པའི་རྫོང་དགོན་སྡེའི་ལོ་རྒྱུས་ན་གསལ།
ཉིས་སྟོང་བཅུ་ལོའི་སྤྱི་ཟླ་བཞི་པའི་ཚེས་པ་བཅུ་བཞི་ལ་ཡུལ་ཤུལ་ལ་ཚད་རིམ་བདུན་དང་གྲངས་ཆུང་གཅིག་གི་ས་འགུལ་རྒྱུག་ནས་སྐྱེ་རྒུ་ཡུལ་ཕྱོགས་ཀྱི་སེམས་ཅན་ཀུན་ལ་སྡུག་བསྔལ་དང་འཇིགས་
སྐྲག་ཆེན་པོ་བྱུང་བ་ནི་གོང་ནས་ཞུས་པ་ལྟར་དུ་ལགས། འོན་ཏེ་གནས་མཆོག་རྒྱ་ནག་མ་ཎི་ལ་ཆ་མཚོན་ནས་བཤད་ན། ས་ཡོམ་རྗེས་ཀྱི་ཁྱིམ་གཞིས་བསྐྱར་སྐྲུན་བྱེད་པའི་གོ་སྐབས་སམ་དུས་སྐབས་དེ་
ནི་བསྐལ་པ་བརྒྱ་ལ་རྙེད་པ་དཀའ་བའི་དུས་ཚོད་གཅིག་ཏུ་གྱུར། དེ་ནི་སྔར་རིག་གནས་གསར་བརྗེ་སོགས་དུས་ངན་རླུང་འཚུབ་དྲག་པོ་དེའི་ནང་དུ་རྒྱ་ནག་མ་ཎིའི་རུ་གཅིག་ཙམ་ནི་བཤས་ར་དང་།
དོང་ཆུའི་རྩིག་རྡོ། གློག་བརྙན་ཟློས་གར་ཁང་དང་། མང་ཚོགས་སྒྱུ་རྩལ་ཁང་། དམག་སྤྱི་ཁང་སོགས་ལས་ཁུངས་ཁག་གི་ཁང་པ་བཞེངས་སྐྲུན་གྱི་རྒྱུ་ཆ་ལ་དབོར་འདྲེན་བྱས། ཆོས་ཀྱི་ཕུང་པོ་རྡོ་རུ་བཞུགས་
པ་དེ་དག་ལས་འགའ་ཞིག་ནི་ལས་ཁུངས་དེ་དག་གི་ཆབ་ཁང་ ལའང་བེད་སྤྱོད་བྱས་འདུག་པས་ཤིན་ཏུ་འཇིགས་སྐྲག་དང་སྐྱོ་སྣང་སྐྱེ་དགོས་པར་བྱུང་། ད་ལྟ་ནི་འབྱུང་བཞི་འཁྲུག་པའི་ཆག་སྒོ་འདི་
D ཆབ་ཁང་ནི་ཆབ་ནི་ཆུ་དང་དོན་གཅིག་པས་འདིར་གཅིན་ལ་གོ་དགོས་ཤིང་། ཆབ་ཆུང་ཞེས་གཅིན་དང་། ཆབ་ཆེན་བཤང་བར་གོ།



ལས་སྐྱེ་རྒུ་ཕྱོགས་ཀྱི་སྤྱི་ཁང་སྒེར་ཁང་ཕལ་མོ་ཆེ་ལ་གཏོར་སྐྱོན་གནོད་ཚབས་ཆེན་པོ་ཐེབས་པས་ཁང་པ་དང་ལམ་གདན། དོང་ཆུ་དེ་དག་གི་རྨང་རྡོ་དང་རྩིག་རྡོར་གྱུར་པའི་ས་འོག་གི་མ་ཎི་དང་། ས་ཏྭ།
བཟང་སྤྱོད། ཐར་མདོ། ལྟུང་བཤགས་སོགས་ཆོས་ཀྱི་ཕུང་པོ་རྡོ་རུ་བརྐོས་པ་དེ་དག་དང་། སངས་རྒྱས་བྱང་སེམས་དག་གི་སྐུ་བརྙན་རྡོ་རུ་བརྐོས་པ་མཐའ་དག་གི་གསེར་གྱི་ཞལ་རས་ཡང་བསྐྱར་རྟ་བདུན་
དབང་པོའི་གཟི་འོད་འོག་ནས་འཇིག་རྟེན་དགའ་བའི་རྒྱན་དུ་ཕེབས་པའི་བསྐལ་བཟང་དུས་སྟོན་ཤར་བྱུང༌།
སྤྱིར་ལས་དེར་འཇུག་པ་པོ་ནི་གྲངས་དང་རྩིས་ཀྱིས་མི་ཆོད་པའི་རྒྱ་ཆེ་བའི་ཆོས་དད་མང་ཚོགས་དེ་ཁོ་ན་ཡིན། ཁོམ་ལོང་ཡོད་པ་ཚོས་ལུས་ཀྱི་ངལ་རྩོལ་དང་། ཁོམ་ལོང་མེད་ཅིང་འབྱོར་པ་ཅུང་ཟད་
ལྡན་པ་ཚོས་སྦྱིན་པའི་སྒོར་མོ་བཏང་ནས་རླངས་འཁོར་ཆེ་མ་ཆུང་གསུམ་གྱིས་སེང་ཟེ་ལ་མ་ཎི་རྡོ་ཕུང་དབོར་འདྲེན་བྱས། དེ་ཡང་ཐོག་མཐའ་བར་གསུམ་དུ་སྙིང་ལ་རུས་པ་བཅུག་ནས་མ་ཎི་ས་འོག་
ནས་བཏོན་མཁན་གཙོ་བོ་ནི་བྷོ་ཊའི་ཆོས་དང་རིག་གནས་ལ་དགའ་ཞེན་དད་གསུམ་ཡོད་པའི་མ་ཎི་ཚོགས་པ་ཞེས་པའི་ཚོགས་པ་དེ་རེད། ཚོགས་པ་དེར་ཁྱོན་བསྡོམས་པས་ཚོགས་མི་སུམ་བརྒྱ་བཞི་
བཅུ་ཞེ་ལྔ་ཁྲིགས་སེ་འདུག ཚོགས་པ་ལ་མ་ཎི་ཚོགས་པ་ཞེས་མཚན་འདི་གསོལ་བ་ཡང་གཙོ་བོ་ཁོང་ཚོའི་ལས་ཀའི་ཁྱད་ཆོས་ལ་བསྟུན་ནས་གསོལ་ཡོད་པ་གོར་མ་ཆག་
སྐྱེ་བོ་ཡ་རབས་འདི་དག་གི་ཕ་ཡུལ་ནི་ཡུལ་ཤུལ་ཁུལ་རྫོང་དྲུག་གི་མངའ་སྡེ་ཁྲི་འདུ་དང༌། ནང་ཆེན། རྫ་སྟོད། འབྲི་སྟོད། ཆུ་དམར། སྐྱེ་རྒུ་བཅས་ནས་ཡོད་པ་མ་ཚད། མདོ་ཁམས་ཡུལ་ཕྱོགས་ཀྱི་ཆབ་
མདོ་དང༌། འདན་མ། བྲག་མགོ། སྡེ་དགེ་སོགས་ས་ཆ་ཁག་ནས་ཀྱང་སྒ་སྐྱེ་རྒུ་མདོ་རུ་སྤོས་པའི་ཁྱིམ་ཚང་མང་པོ་ཡོད། དེ་དག་གི་ཁྲོད་ནས་ཆེས་ལོ་མཐོ་ཤོས་ནི་དགུང་ལོ་གྱ་བརྒྱད་ཅན་གྱི་ཕ་ཡུལ་ནང་
ཆེན་ནས་ཡིན་པའི་རྒན་མོ་འཆི་མེད་དབང་མོ་དང༌། ཕ་ཡུལ་འདན་མ་ནས་ཡིན་པའི་དགུང་ལོ་གྱ་བདུན་ཅན་གྱི་བསམ་ཉི་ལྟ་བུ་ལོ་ལོན་རྒན་པ་བསམ་ཤེས་ཡ་རབས་ཅན་ཡོད་པ་མ་ཚད། ལོ་ཆུང་ཤོས་
ཀྱི་ནང་ནས་ཕ་ཡུལ་ཨ་འཁྲོ་ནས་ཡིན་པའི་ལོ་ཉེར་གསུམ་ཅན་གྱི་ལྷག་པ་དང་། ཕ་ཡུལ་ཆུ་དམར་ནས་ཡིན་པའི་ལོ་ཉེར་དྲུག་ཅན་གྱི་ཆོས་འགྲུབ་དབང་མོ་ལྟ་བུ་གཞོན་ནུ་ཤེས་རིག་དང་ཆོས་ལུགས་ལ་
དད་དམ་འགྱུར་བ་མེད་པའི་བློ་རྒྱ་ཅན་ལྟ་བུའང་ཤིན་ཏུ་མང་ངོ༌། །མ་ཎི་ཚོགས་པས་ཉིས་སྟོང་བཅུ་ལོའི་ས་འགུལ་རྒྱུག་ཕྱིན་ནས་མི་ལོ་གསུམ་ཙམ་རིང་ལ། སྔ་ཕྱི་སྔོན་རྗེས་གཉིས་ལ་རླངས་འཁོར་ཆེ་
2ད།



མ་ཆུང་གསུམ་ལ་གྲངས་ཀ་སུམ་ཁྲི་ཡས་མས་ཤིག་སེང་ཟེ་རྒྱ་ནག་མ་ཎི་མཁར་རུ་དབོར་འདྲེན་བྱས། འདི་ནི་མདོ་ཁམས་ཀྱི་ལོ་རྒྱུས་དང་རིག་གནས་བྱུང་འཕེལ་གྱི་ཁྲོད་ནས་བསུབ་ཏུ་མེད་པའི་བྱ་བ་
རླབས་པོ་ཆེ་ཞིག་ཡིན་པར་གདའ།
འཕགས་པ་སྤྱན་རས་གཟིགས་ཀྱི་གཟུངས་མཆོག་ཡི་གེ་དྲུག་མ་གཙོ་གྱུར་པའི་མ་ཎི་རྡོ་ཕུང་དེ་ལ་ཡང་བསྐྱར་དུ་གསེར་གྱི་ཉི་གཞོན་འཕྲོ་བའི་སྐལ་པ་བཟང་པོ་འཕྲད་ཅིང་། “ མ་ཎི་པད་ཕུང་ཇེ་མཛེས་
ཇེ་བཀྲག་ཏུ་འགྲོ་བའི་སྐབས་དེར་དུད་ཡར་འགྲོ་ཚང་ནས་ཀྱང་སྔ་ཕྱི་བར་གསུམ་ལ་སྒོར་མོ་སྟོང་ཚོ་གསུམ་ཡས་མས་ཤིག་ཞལ་འདེབས་སུ་ཕུལ་བ་ཡིན།
སྤུན་ཆུང་གི་དགོངས་རྫོགས་ཞེ་དགུའི་རིང་ལ་ངེད་མིང་སྲིང་ཚོ་ལ་མིག་མཆི་སློང་བའི་འདོན་ཆོས་ནི་ཟབ་དོན་ཐོས་པས་གྲོལ་བ་དེ་ཡིན་པར་འདུག་པས། ད་རེབ་དགེ་རྩའི་འབྲས་བུ་ལ་དམིགས་ནས་
ཟབ་ཆོས་འདིའི་ལོ་རྒྱུས་དང་འདོན་སྟངས་སྐོར་གྱི་ཡིག་ཆུང་དག་ལོགས་སུ་བསྐྱུར་ནས་ཆོས་གཞུང་དངོས་ཉིད་འདི་རུ་ཚར་གཅིག་བཤུས་ན།
ཀྱེ་མ་སྐལ་ལྡན་རིགས་ཀྱི་བུ༔ མ་ཡེངས་རྩེ་གཅིག་དྲན་པས་ཉོན༔ འཇིག་རྟེན་འདི་སྣང་ཇི་སྙེད་ཀུན༔ རྨི་ལམ་བདུད་ཀྱི་བསླུ་ཁྲིད་ཡིན༔ ཐམས་ཅད་མི་རྟག་འཆི་བའི་རྒྱུ༔ སྡུག་བསྔལ་སྤོངས་ཤིག་
རིགས་ཀྱི་བུ༔ དཀར་དམར་ནག་ལམ་སྣང་བ་ཀུན༔ ཐམས་ཅད་སེམས་ཀྱི་ཆོ་འཕྲུལ་ཡིན༔ རང་ལས་གཞན་དུ་སྣང་བ་མེད༔ མ་འཇིགས་མ་དངངས་རིགས་ཀྱི་བུ༔ ད་ལྟ་རིག་པ་བརྒྱལ་འདྲ་བ༔ ཕྱི་སྣང་
ནམ་ལངས་མཁའ་དང་འདྲ༔ ནང་སྣང་བུམ་ནང་མར་མེ་བཞིན༔ གསལ་ལ་མི་རྟོགས་རྩེ་གཅིག་གནས༔ འདི་ནི་འཆི་བའི་འོད་གསལ་ཏེ༔ སངས་རྒྱས་དགོངས་པ་འདི་ཀ་རང༔ མ་བཅོས་མ་བསླད་ལྷུག་
པོར་ཞོག༔ ཆོས་སྐུ་གྲོལ་ལོ་རིགས་ཀྱི་བུ༔ ཀྱེ་མ་སྐལ་ལྡན་རིགས་ཀྱི་བུ༔ མ་ཡེངས་རྩེ་གཅིག་དྲན་པས་ཉོན༔ ཁ་སང་རིག་པ་ངོས་མ་ཟིན༔ ད་ནི་ཞག་བདུན་ཚུན་ཆད་ལ༔ སྣང་བ་ཐམས་ཅད་འཇའ་
ཟེར་འོད༔ ཐིག་ལེ་ལྷ་སྐུའི་རྣམ་པ་ཤར༔ ཐམས་ཅད་རིགས་ལྔའི་རྒྱལ་བ་ཡི༔ ཡེ་ཤེས་ཐབས་ཀྱི་ཆོ་འཕྲུལ་ཡིན༔ འོད་དང་འོད་ཟེར་བཀྲག་འཚེར་ཡང༔ དེ་ལ་མ་འཇིགས་མི་སྐྲག་པར༔ རང་སྣང་ཡིན་
258
(1) ས་འགུལ་རྗེས་ནས་མ་ཎི་ས་འོག་ནས་བཏོན་པའི་སྐད་ཆ་དེ། མ་ཎི་ཚོགས་པའི་འགན་འཛིན་པ་གཙོ་བོ་འབྲོང་མདའི་ཚེ་བརྟན་ལ་དྲིས་ནས་འདིར་དྲངས་པ་ཡིན།



མ།
པར་ལ་ཟློས་ཤིག༔ དེ་དང་ལྷན་དུ་འོད་ཟེར་ནི༔ བཀྲག་མེད་ཡིད་ལ་འཐད་པར་འཆརཿ དེ་ལ་མ་ཆགས་འཁོར་བའི་ལམ༔ དུག་ལྔའི་རང་མདངས་སྣང་བ་ཡིན༔ དེ་ལྟར་ཁྱོད་ཀྱི་སྣང་བ་ལ༔ དག་དང་
མ་དག་ལམ་ཤར་བས༔ ལམ་གྱི་འདམ་ཀ་མ་ནོར་པར༔ རིགས་ལྔ་ཡབ་ཡུམ་ཐུགས་ཀ་ནས༔ རྡོ་རྗེ་སེམས་དཔའི་གསེར་ལམ་ཆེ༔ འོད་ཀྱི་སྤུ་གུ་མིག་ལ་ཟུག༔ རིག་པ་ལྷན་གྱིས་གནས་པའི་ཚེ༔ བདག་
ཉིད་ཐུགས་རྗེས་ཟུངས་ཤིག་ཅེས༔ འདུན་པ་དྲག་པོས་གསོལ་བ་ཐོབས༔ རང་དང་ལྷ་རྣམས་དབྱེར་མེད་ངང༔ སྤང་བླང་གསལ་བཞག་མེད་པར་སྐྱོང༔ དེ་ཚེ་ལྷ་ལ་ལྷ་ཐིམ་ནས༔ ལོངས་སྤྱོད་རྫོགས་སྐུ་
གྲོལ་བར་འགྱུར༔ ཀྱེ་མ་སྐལ་ལྡན་རིགས་ཀྱི་བུ༔ གལ་ཏེ་དུས་དེར་མ་གྲོལ་ན༔ དུས་མ་འགྱུར་ཀྱང་སྣང་བ་འགྱུར༔ ཕྱོགས་མཚམས་སྟེང་འོག་ཐམས་ཅད་ཀུན༔ འཇའ་འོད་མེ་དཔུང་འཁྲིགས་པའི་ཀློང༔
དཔའ་ཆེན་ཁྲག་འཐུང་ལྷ་ཚོགས་དང༔ འཇིགས་པའི་ཕྱག་བརྙན་དུ་མ་ཡིས༔ མཚོན་ཆ་རྣོ་བའི་ཆར་འབེབས་ཤིང༔ ཧཱུྃ་ཕཊ་གད་མོས་སྟོང་ཁམས་གཡོ༔ འབར་བའི་རྣམ་རོལ་ཅི་ཡང་སྟོན༔ དེ་ལ་མ་
སྐྲག་མ་དངངས་པར༔ ཐམས་ཅད་རང་གི་རིག་རྩལ་དུ༔ ངོས་ཟུངས་ཐག་ཆོད་རང་བབ་ཞོག༔ འདུན་པ་གཏོད་ལ་དབྱེར་མེད་བསྲེས༔ ལམ་སྣ་ཟིན་ནས་གྲོལ་བར་གྱུར༔ ཀྱེ་མ་ཉོན་ཅིག་རིགས་ཀྱི་བུ༔
མ་ཡེངས་མ་ཡེངས་དྲན་པ་བརྟེན༔ ད་ནི་རླུང་སེམས་འདུས་པའི་ལུས༔ སྲིད་པ་བར་དོའི་སྣང་བ་ཤར༔ ཤི་བ་ཤེས་ཤིང་གསོན་ལ་འཕྲེང༔ གཤིན་རྗེ་ཕོ་ཉ་གཏུམ་མོས་ཟིན༔ འཇིགས་པའི་སྒྲ་དང་ཉམ་
ངའི་འཕྲང༔ ངེས་དང་མ་ངེས་རྟགས་མང་ཤར༔ དེ་ཀུན་རང་གི་སེམས་ཀྱི་རྩལ༔ སེམས་ནི་སྟོང་པ་ནམ་མཁའ་འདྲ༔ ནམ་མཁས་ནམ་མཁའ་གླགས་མི་རྙེད༔ དེའི་ཕྱིར་ཆོས་ཉིད་དཔའ་གདེང་སྐྱེད༔
བྱིན་གྱིས་བརླབས་པའི་གསུར་བསྔོ་འདི༔ ཟད་མི་ཤེས་པའི་ལོངས་སྤྱོད་དེ༔ ཟག་མེད་མྱོང་གྲོལ་ཞལ་ཟས་ཡིན༔ བཞེས་ཤིག་གསོན་ལ་མ་འཕྲེང་པར༔ མདུན་པ་ལྷ་དང་བླ་མ་གཏོད༔ འདི་ནས་ནུབ་ཀྱི་
ཕྱོགས་རོལ་ན༔ བདེ་བ་ཅན་གྱི་ཞིང་ཁམས་ཡོད༔ མགོན་པོ་འོད་དཔག་མེད་པ་བཞུགསཿ སུ་ཞིག་དེ་ཡི་མཚན་འཛིན་པ༔ དེ་ནི་དེ་རུ་སྐྱེ་བ་འགྱུར༔ ཁྱོད་ཀྱང་མགོན་པོ་དེ་ཡི་མཚན༔ ཡིད་ལ་བཟུང་
ནས་གསོལ་བ་ཐོབས༔ སྤྱན་རས་གཟིགས་དང་པདྨ་འབྱུང༔ མཁྱེན་ནོ་སྙམ་དུ་མོས་གུས་སྐྱེད༔ ཐེ་ཚོམ་མེད་པའི་ངང་ཉིད་ལས༔ རང་བྱུང་རྡོ་རྗེའི་འགྲོས་ཀྱིས་སོགས༔ ཞིང་ཁམས་དེ་རུ་པདྨོའི་སྤུབས༔
བརྫུས་ཏེ་མྱུར་དུ་སྐྱེ་བར་འགྱུར༔ དེ་ཕྱིར་དགའ་ཞིང་སྤྲོ་བའི་ངང དད་མོས་སྐྱེད་ཅིག་རིགས་ཀྱི་བུ༔ ཀྱེ་མ་ཉོན་ཅིག་རིགས་ཀྱི་བུ༔ ད་ནི་མངལ་སྒོ་མ་ཁེགས་པས༔ སྡོང་དུམ་གྲོག་ཕུག་མུན་ཁྲོད་དང
25)



ནགས་ཚལ་གཞལ་ཡས་ཁང་མཐོང་ན༔ དེ་ལ་ཆགས་དང་ཞེན་པ་སྤོངསཿ འཛམ་གླིང་སྤྱི་དང་བོད་ཀྱི་ཡུལ༔ ཁྱོད་ཀྱི་བླ་མའི་ཞབས་དྲུང་དུ༔ སྐྱེ་བ་ལེན་པའི་འདུན་པ་གཏོད༔ ཆོས་ལྡན་རིགས་ཀྱི་ཕ་མ་
གཉིས༔ པདྨ་འབྱུང་གནས་ཡབ་ཡུམ་བསྒོམ༔ ཆགས་དང་སྡང་པའི་བློ་སྤངས་ལ༔ དད་པས་བསམ་གཏན་ངང་དུ་ཞོག༔ ཟབ་མོ་ཆོས་ཀྱི་སྣོད་གྱུར་ནས༔ མྱུར་དུ་ཡེ་ཤེས་ཐོབ་པར་འགྱུར༔ དགེའོ། །
སྔར་བཟའ་མི་བརྒྱད་པོ་ལས་ད་ནི་དགུང་ལོ་བགྲེས་ཤོས་མ་ཡུམ་དྲིན་ཆེན་མ་དེ་ཉིད་དང་། དགུང་ལོ་ཆུང་ཤོས་གཅུང་པོ་གཡང་ཕྲུག་ལྷ་ཕྲུག་ཁོང་གཉིས་པོ་འཇིག་རྟེན་འདི་ལས་གཤེགས་པས། ངེད་ཤུལ་
ལུས་ཀྱི་ཕ་བུ་དག་གིས་སྐབས་རེ་ཆོས་སྤྱོད་འདོན་ཆོས་རེ་བཏོན་པ་དང་། མཚམས་རེ་བཟའ་ཚང་གོ་འདུས་ཀྱིས་བཟའ་བཏུང་ལ་རོལ་བ་དང་། ལན་རེ་ཐག་རིང་ཕྱོགས་ནས་ཁྱིམ་མི་གང་ཞིག་ཚུར་
ཁྱིམ་ལ་ལོག་པ་སོགས་ཀྱི་སྐབས་སུ་ངེད་ཅག་ཚང་མ་ཡིད་ཁོང་མཆི་མས་བཅད་ དེ་མགོ་བོ་དང་ཁར་སྨད་ཅིང་མ་ཎི་རེ་བགྲང་ནས་སྡོད་དགོས་བྱུང་། ད་ལྟ་བསམ་བློ་རེ་བཏང་དུས་ཨ་མ་དྲིན་མོ་ཆེ་
ཉིད་སྐུ་ལུས་བདེ་ཐང་ཡིན་ཞིང་། ཁྱིམ་གྱི་འཚོ་བ་དཔལ་འབྱོར་ཡང་ཅུང་ཟད་ཡོད་པའི་དུས་སུ་ཁྱིམ་མི་ཚང་མ་མཉམ་དུ་སྟོད་ཉི་མ་ལྷ་ས་ལ་འགྲོ་མ་ཐུབ། རྗེས་སུ་ཕ་རྒན་དྲིན་པོ་ཆེ་དང་སྲིང་མོ་ཚངས་
དབྱངས་དཔལ་མོ་རྣམ་གཉིས་སྐྱེད་མའི་དགེ་རྩ་རུ་ཟླ་བ་གསུམ་ཡས་མས་སུ་སྟོད་དབུས་གཙང་གི་ཇོ་བོ་རིན་པོ་ཆེ་མཇལ་སྐོར་གཙོ་བྱེད་པའི་གནས་ཆེན་ཁག་ལ་བསྐོར་བ་འགྲོ་དུས། གཅུང་པོ་ངེད་
ཅག་ནི་ཆུང་དྲགས་པས་ཡང་ཇོ་མཇལ་གནས་བསྐོར་གྱི་སྐལ་པ་མ་ལྡན་པས། མཐར་སང་ལོ་དང་གནངས་ལོ་ལ་ཕྱིར་འགྱངས་བྱེད་པ་ཁོ་ནས་ད་ནི་སྤུན་ཆུང་སྲོག་རྡོག་འདྲ་མོ་དེ་ཡང་མི་མངོན་དག་
པའི་ཞིང་དུ་ཕེབས་སོང་། འདི་ནི་རང་ངོས་ནས་བཤད་ན་འགྱོད་པ་ཆེ་ཤོས་ཤིག་ཀྱང་རེད་འདུག
ཁོང་གིས་མི་ཚེ་འདི་རུ་རྩོམ་པ་ཐེངས་མ་ག་ཚོད་གསོལ་བཞེས་གནང་ཡོད་པ་ངས་རྩ་བ་ནས་ཤེས་ཐབས་མི་འདུག འོན་ཏེ་སྤུན་ཆུང་ཉིད་ཀྱི་སྐུ་ལུས་བསྙུང་གཞི་ལྗིད་མོ་ཕོག་ནས་སྨན་ཁང་དུ་བཞུགས་
26)
(1) གོ་འདུས་ནི་བཟའ་མི་ཆེ་ཆུང་ཚང་མ་ཁྱིམ་གྱི་གོ་ཁ་རུ་འདུས་ནས་གཏམ་གླེང་དང་བཟའ་བཏུང་སོགས་རོལ་པ་ལ་གོ་འདུས་ཟེར།
2 ཡིད་ཁོང་མཆི་མས་བཅད་ཅེས་པ་ནི་སྡུག་བསྔལ་ཆེ་དྲགས་ནས་སྙིང་ཕྲུག་ཆུ་ནང་དུ་ལྷུང་ཞེས་པ་དང་དོན་གཅིག་



པའི་སྐབས་སུ་ཆེས་མཐའ་འཇུག་གི་ཕ་ཟས་རྩམ་པ་བཞེས་སྟངས་དེ། ངས་དུས་ནམ་ཡང་བརྗེད་པར་དཀའ་བར་གདའ། ངེད་སྤུན་གཉིས་སྨན་ཁང་དེར་ཡོད་ཅིང་སྤུན་ཆུང་ནས། ཇོ་ལགས། ང་ལ་ཞོ་
རྩམ་ཆུང་ཆུང་ཞིག་བསྒོ་རོགས་གྱིས་དང་། རྩམ་པ་ཞིག་ཟ་འདོད་མོ་འདུག་ཅེས་གསུངས་པས། ངས་དེ་མ་ཐག་ཏུ་ཁོང་ལ་ཞོ་རྩམ་རྡོག་རྡོག་ཅིག་བསྣོས་ནས་ཕུལ་བས་ཁོང་གིས་ཐུགས་དགྱེས་པོས་རྩམ་
པ་དེ་བཞེས། འདི་ལྟ་བུ་ལུང་པ་ཞིག་གི་རྣམ་ཤེས་རིག་པ་འཁྲི་ས་དབུས་ཉི་མ་ལྷ་སའི་ཕྱོགས་སུ་ཡོད་པའི་ཇོ་བོ་རིན་པོ་ཆེ་དང་། ལུང་པ་འདིའི་རྒན་བྱིས་གཞོན་གསུམ་གྱིས་ཤི་གསོན་གང་གི་ཆ་ནས་ཀྱང་
རང་ལུས་འཚོ་རྟེན་གྱི་ཕ་ཟས་དག་མ་རྩམ་པ་དེ་གཉིས་ནི་ལུང་ཆུང་ནང་གི་སྐྱེ་བོ་ཚང་མས་ཆེས་ཞེན་ཆགས་ཆེ་ས་ཞིག་རེད་འདུག
ངའི་དྲིན་ཆེན་གཅུང་པོ་ཁོང་ཉིད་པེ་ཅིན་ནས་སློབ་གཉེར་གནང་བའི་སྐབས་སུ་ཐེངས་མ་ཞིག་ལ་ཁོང་གིས་ཁྱིམ་དུ་ཞལ་པར་གནང་བར། ངེད་ཚོ་ཕ་ཡུལ་གྱི་སློབ་གྲོགས་འགའ་དེ་རིང་ངོར་པའི་ཀླུ་
ལྡིང་མཁན་ཆེན་འཇམ་དབྱངས་ཐུབ་བསྟན་ཆོས་ཀྱི་རྒྱལ་མཚན་མཆོག་རྒྱ་གར་ནས་པེ་ཅིན་དུ་ཕེབས་འདུག་པས་མཇལ་དུ་འགྲོ་གིན་ཡོད་ཅེས་གསུངས་ཤིང་། དགོང་མོ་དེར་ཡང་མཁན་རིན་པོ་ཆེའི་
མདུན་ནས་འཇམ་དབྱངས་གང་བློ་མའི་ལུང་ཐོབ་བྱུང་ཞེས་དགའ་སྤྲོ་ཚད་མེད་ངང་ནས་གསུངས། སློབ་གྲྭའི་གནང་བ་དུས་སུ་སྤུན་ཆུང་ཁྱིམ་དུ་ཕེབས་རྗེས་ཀླུ་ལྡིང་མཁན་པོ་དང་ཕ་ཡུལ་གྱི་སློབ་
གྲོགས་ཚོ་མཉམ་དུ་བསྐྱོན་པའི་འདྲ་པར་ཞིག་ཀྱང་མཇལ་རྒྱུ་འདུག་པས་ངེད་ཕ་བུ་ཚང་མས་སྤུན་ཆུང་ལ་ཁྱེད་ཅག་བསོད་ནམས་ཆེན་པོ་རེད་ཅེས་ཡིད་སྨོན་ཆེན་པོ་བྱེད་དགོས་པ་བྱུང༌། ད་ནི་མཁན་
རིན་པོ་ཆེ་ཁོང་གི་ཐུགས་རྗེ་སྐྱབས་འོག་ནས་སྤུན་ཆུང་བདེ་བར་གཤེགས་པས་བར་དོའི་འཇིགས་སྐྲག་མྱོང་མི་དགོས་པར་ཐར་བའི་ལམ་སྣེ་ཟིན་པར་ཤོག་ཅེས་ཡང་ཡང་སྨོན་ལམ་འདེབས།
བླ་མ་དཀོན་མཆོག་མཁྱེན། བཟའ་ཚང་མི་རྟག་ཚོང་འདུས་ཀྱི་མགྲོན་པོ། ནམ་ཞིག་རང་རང་སོ་སོའི་ལས་ཀྱི་ཁྱིམ་ལ་ལོག་དགོས། ཕ་ཡུལ་ལ་བཞི་གཅིག་བཞིའི་ས་འགུལ་རྒྱུག་པ་དང་སྤུན་ཆུང་བདེ་
བར་གཤེགས་པའི་མྱ་ངན་དང་སྡུག་བསྔལ་གྱིས་སྲིང་མོ་ཚངས་དབྱངས་དཔལ་མོ་དང་། སྲིང་ཆུང་མ་ཕུར་བུ་མཚོ་མོ། ངེད་གསུམ་གྱི་མགོ་སྐྲ་ནི་བལྟས་བལྟས་རིག་རིག་ལ་ཉིན་ཞག་ཟླ་བ་གཉིས་གསུམ་
261
(1) སྒོ་ཞེས་པ་ནི་རྩམ་པ་སོགས་བརྫི་བའི་དོན།



གྱི་སྣེ་མོ་ནས་མགོ་སྐྲ་སྐྱ་ཕྱེད་སྔོ་ཕྱེད་དུ་གྱུར་སོང༌། སྐབས་རེ་མགོ་སྐྲ་དེ་ཚོས་ནག་པོས་བཙོ་ཁུལ་རེ་བྱས་ཀྱང་ཟླ་རེ་ཟླ་གཉིས་མཚམས་ནས་རང་མདོག་ཁོ་ན་སྟོན་གྱིན་འདུག སྤྱིར་མ་རྒས་གོང་ནས་
མགོ་སྐྲ་སེ་བའི་གནས་ཚུལ་འདིས། ཉིན་རེའི་ཞོགས་པར་ཁ་ངོ་བཀྲུ་ཚེ་སྐྱ་ཕྱེད་སྔོ་ཕྱེད་དུ་གྱུར་པའི་མགོ་སྐྲ་སྤར་གང་དེ་མེ་ལོང་ངོས་ནས་མཐོང་ཐེངས་རེ་ལ་ཉིན་གཅིག་གི་སེམས་པ་སྤྲོ་པོ་མེད་པར་བཟོ་
ལ་ཁད། སྐབས་སྐབས་སུ་རང་ཉིད་གཅིག་པུས་གྱང་ཁུག་གི་ཉི་མ་འདེ་བའི་ཚེ་ན་མགོ་སྐྲ་སེ་བ་འདི་ཡང་མི་ཡག་རྒྱུ་མི་འདུག འདི་ནི་རང་ཉིད་འཆི་བར་ཉེ་བའི་དགེ་བར་སྐུལ་བའི་ཕོ་ཉ་རེད་འདུག་
སྙམ་ནས་ཁོག་བགད་རེ་བྱེད་པའི་ཞོར་ནས་མགྱོགས་པོར་ཁ་མི་གཡེང་མ་ཎི་འབྲུ་དྲུག་འདོན་པ་དང་། ལག་མི་གཡེང་ཤེལ་དཀར་ཕྲེང་བ་བགྲང་པ། སེམས་མི་གཡེང་ཐུགས་རྗེ་ཆེན་པོ་སྒོམ་པ་བཅས་
ཆོས་པ་འདྲ་མོའི་ཟོལ་ཞིག་སྟོན་ཁུལ་བྱེད།
ཁམས་སྐྱེ་མདོ་པའི་ཡུལ་མི་མང་པོ་ཞིག་ནི་སྐྱེ་འགྲོ་དུ་མའི་ཉམ་ཆུང་ཚེ་སྲོག་ཤོར་བའི་སྡུག་བསྔལ་གྱིས་ཀུན་ནས་མནར་བའི་རྐྱེན་གྱིས་ལོས་ཡིན། ལོ་དེའི་དགུན་གཞུང་ཧྲིལ་པོ་ལ་སྟོད་ཉི་མ་ལྷ་སར་
བཞུགས་པའི་ཇོ་བོ་རིན་པོ་ཆེའི་མདུན་དུ་ཤི་གསོན་གཉིས་ཀྱི་ཆོས་སྐལ་དུ་ཕྱག་བསྐོར་སྒྲིབ་སྦྱོང་དང་དགེ་སྒྲུབ་སྡིག་སྤོང་བྱེད་པར་བཤར།
དགུན་གཞུང་དེར་ཡར་འགྲོ་ཚང་བུ་ཚ་ཚོ་ལས་ཅང་ཞིའི་ཀན་ཅམ་ནས་བཀྲ་ཤིས་ནོར་བུ་དང་། ཐེན་ཅིན་ནས་ཡེ་ཤེས་རབ་འཕེལ་དང་ཚེ་ལྷ་སྒྲོལ་མ་གཉིས། མདོ་སྨད་རེབ་གོང་ནས་དཔག་བསམ་
གཡང་འཛོམས་དང་སྨོན་ལམ་དཔལ་མོ་གཉིས་བཅས་ཕྱོགས་གསུམ་ནས་ཡར་ཕ་ཡུལ་སྐྱེ་མདོ་རུ་སྔ་ཕྱི་སྔོན་རྗེས་སུ་སླེབས་པས་ངེད་ཕ་བུ་མིང་སྲིང་ཚོ་ལ་དགའ་སྐྱོ་གཉིས་ལྡན་གྱི་ཚོར་བ་ཞིག་སྟེར། ལོ་
ན་ཆུང་ཆུང་ཡིན་པའི་གཅེས་ཕྲུག་འདི་ཚོ་འདི་འདྲའི་ཆུང་ངུའི་དུས་ནས་སློབ་སྦྱོང་གི་དོན་དུ་མི་ཡུལ་ས་མཐའ་འགྲིམ་པས་ཕ་མ་དག་ལ་ཉིན་མཚན་དུས་དྲུག་གི་ཆ་ནས་ཁོང་ཚོའི་འཚོ་བའི་གོམས་
གཤིས་དང་སློབ་སྦྱོང་གི་ཐད་ནས་སེམས་སུ་རྡོག་ཁྲེས་ཆེན་པོ་ཁུར་དགོས་བྱུང་སྟབས་ད་ལྟ་དངོས་སུ་ཕན་ཚུན་ཐུག་པས་དགའ་བ་དཔག་མེད་བྱུང༌། སྐྱོ་བ་ནི་ན་ནིང་གི་དུས་ཡིན་ན་སྤུན་ཆུང་ཚེ་རིང་
བསམ་འགྲུབ་ཀྱང་བྱ་ཁུ་བྱུག་ལྷོ་མོན་ཡུལ་ནས་ཕེབས་པ་བཞིན་དུ་ཡར་ཁྱིམ་དུ་ཕེབས་ཡོང་རྒྱུ་ཡོད། ད་ལོ་ནི་པེ་ཅིན་ཞེས་མིང་ཙམ་ཐོས་པས་ཀྱང་ཡིད་ལ་སྐྱོ་གདུང་ཚད་མེད་སྟེར་ཅིང་། སྤུན་ཆུང་བདེ་
9



བར་གཤེགས་པ་དང་ངེད་ཚོ་བར་ལ་འདི་ཕྱི་གཉིས་ཀྱིས་བཀར་ཏེ་ནང་མི་ཀུན་ལ་མིག་ལ་མཆི་ཞགས་འཁོར་དགོས་པ་ཞིག་བྱུང་། འཇིག་རྟེན་གྱི་ལས་ནི་མདང་ནུབ་མལ་གྱི་རྨི་ལམ་ལས་ཅི་ཡང་མིན་
པས་བློ་ཡིད་དཀོན་མཆོག་གསུམ་པོ་ལ་ལིང་གིས་གཏད་པ་ལས་གཞན་རྟག་པ་དང་སྙིང་པོ་ཅན་གྱི་བྱ་བ་ཅི་ཡང་མ་རྙེད་པའི་ཚུལ་དུ་གདའ།
དེ་ཡང་ས་འགུལ་ཁྲོད་ནས་འདས་གྲོངས་ཤོར་བའི་ཡུལ་མི་ཕུ་ནུ་མིང་སྲིང་མང་པོ་ཞིག་གི་ཕུང་པོ་ཁམས་དཔལ་ཐང་གི་མཆོད་རྟེན་དཀར་འབེལ་དུར་ཐོག་ཏུ་བཞག་པས། སྐབས་དེར་དུས་གཅིག་ལ་
ཕུང་པོ་མང་དྲགས་པས་བྱ་རྒོད་པོ་ཚོའི་ཡི་ག་ཡང་འགག་པས་ཕུང་པོ་ཕལ་ཆེར་ཤོས་ནི་ས་དོང་བྲུས་ཏེ་ས་དུར་མ་བྱས་ཀ་མེད་བྱུང་། བདུན་ཕྲག་རེ་རེའི་མཚམས་ནས་ཚེ་འདས་དག་ལ་ཁྱིམ་མི་ཉེ་
འདྲིས་རྣམས་དུར་ཐོག་ཏུ་གསུར་བསྔོ་རུ་འགྲོ་བ་མང་། འགའ་རེས་དཀར་གསུར་ལ་གསུར་རྩོམ་བསྔོ་བ་དང་། གཤིན་པོའི་དུར་མལ་དུ་ཟས་བསྔོ་ འཇོག་པ། ཞི་ཁྲོ་ལྷ་ཁང་དང་མར་མེ་ལྷ་ཁང་གཉིས་སུ་
མཆོད་མེ་སྒྲོན་པ། དུར་ལྟག་འོག་ཡོད་ཚད་ལ་བྱིན་རྟེན་ཆུ་ལ་ཕབ་སྟེ་སྟོར་བ། དུར་ཐོག་ནས་ཐོས་གྲོལ་དང་ཞི་ཁྲོ། བཟང་སྤྱོད་འདོན་པ་སོགས་ཡ་རབས་ལུགས་མཐུན་གྱི་དགེ་བ་མང་
དེ་བ་མང་པོ་སྒྲུབ་ཀྱིན་འདུག་
ལ། ཡང་འགའ་རེ་ཤིག་གིས་གཤིན་པོའི་དུར་མལ་དུ་གཤིན་པོ་གསོན་དུས་ཀྱི་འཚོ་བའི་གོམས་གཤིས་ལྟར་དུ་དུར་ཐོག་གི་དཀྱིལ་འཁོར་རུ་སྡིག་པ་ཀུན་གྱི་འབྱུང་རྩ་ཚང་རིག་བླུགས་པ་དང་ཐ་མག་མེ་
ལ་སྒྲོན་ཏེ་བཞག་པ། ཉ་ཤ་དང་བྱ་ཤ་སོགས་ཀྱི་ལྕགས་ཀྲིན་སོགས་བཞག་པར་མཐོང་།
ཁམས་གསུམ་འགྲོ་བ་རིགས་དྲུག་གི་སྐྱེ་སྒོ་དང་འཆི་གསོན་གཉིས་ཀྱི་ལས་སྐལ་ཆེན་མོ་འདི་གླེང་བའི་སྐབས་སུ། ནང་ཆོས་རིག་གཞུང་ལ་ཤེས་འདྲིས་ཅུང་ཟད་ཅིག་ཡོད་པ་ཡིན་ན་ཆགས་མེད་བདེ་
སྨོན་ལས། འཁོར་བ་འདི་ན་ཡུན་རེ་རིང་། །དེ་ལ་སྐྱོ་བ་སྐྱེ་བར་ཤོག །མི་ནས་མི་རུ་སྐྱེ་ཆོག་ཀྱང་། །སྐྱེ་རྒ་ན་འཆི་གྲངས་མེད་མྱོང་། །དུས་ངན་སྙིགས་མར་བར་ཆད་མང་། །མི་དང་ལྷ་ཡི་བདེ་སྐྱིད་འདི། །
དུག་དང་འདྲེས་པའི་ཟས་བཞིན་དུ། །འདོད་པ་སྤུ་ཙམ་མེད་པར་ཤོག །ཉེ་དུ་ཟས་ནོར་མཐུན་གྲོགས་རྣམས། །མི་རྟག་སྒྱུ་མ་རྨི་ལམ་བཞིན། །ཆགས་ཞེན་སྤུ་ཙམ་མེད་པར་ཤོག །ས་ཆ་ཡུལ་རིས་ཁང་ཁྱིམ་
263
ལ།།
(! ཟས་བསྔོ་ནི་གཤིན་པོ་ལ་ཁྱིམ་མི་སོགས་ཀྱིས་ཟས་ཕུད་བཞག་པ་དེ་དུར་ཐོག་ཏུ་ཁྱེར་ཏེ་བསྒྲིགས་རྗེས་མཐར་བྱ་ཁྱི་གཉིས་ལ་སྦྱིན་པའི་ཟས་ལ་ཟེར།



རྣམས། །རྨི་ལམ་ཡུལ་གྱི་ཁང་ཁྱིམ་ལྟར། །བདེན་པར་མ་གྲུབ་ཤེས་པར་ཤོག །ཐར་མེད་འཁོར་བའི་རྒྱ་མཚོ་ནས། །ཉེས་ཆེན་བཙོན་ནས་ཐར་བ་བཞིན། །བདེ་བ་ཅན་གྱི་ཞིང་ཁམས་སུ། །ཕྱི་བལྟས་མེད་པར་
འབྲོས་པར་ཤོག །ཅེས་པའི་གསུང་འདི་ནི་ཇི་འདྲ་གནད་དུ་ཐིངས་པའི་གདམས་ངག་ཅིག་རེད། བླ་མ་མཁྱེན་ནོ། །སྤུན་ཆུང་དྲིན་ཆེན་དེ་གཙོ་གྱུར་པའི་ཚེ་ལས་འདས་ཚད་མགོན་པོ་འོད་དཔག་མེད་ཀྱི་
ཞིང་ལ་མྱུར་དུ་སྐྱེ་བ་ལོན་པར་ཤོག །སླར་སྨྲས་པ། ཚེ་བསོད་ཆོས་འབྱོར་རྒྱས་ལ་དཔལ་ལྡན་ཞིང་། །རིང་མིན་ལས་ངན་ཐམས་ཅད་བསལ་མཛད་དེ། །བསམ་བྱང་མཆོག་བརྙེས་ཕན་བདེའི་རྩ་ལག་ཀུན། །
འགྲུབ་པར་རྒྱལ་བ་རྒྱ་མཚོས་འགྲོ་འདི་སྲུངས། །
264



ལེའུ་བཅུ་དྲུག་པ།
ཕ་ཁྱིམ་སྨུག་པོ་བསྐྱར་སྐྲུན་བྱེད་པའི་གདོང་། །
རང་ནུས་གང་ལྕོགས་ཡུལ་ལ་སྲི་ཞུ་བསྒྲུབས། །
བྱང་ཆུབ་སེམས་དཔའ་ཡང་ཆོས་དང་ལྡན་ན་གཞན་གྱི་བསྟན་པ་ལ་རག་མ་ལས་པར་རང་བཞིན་གྱིས་ཕ་རོལ་ཏུ་ཕྱིན་པ་དྲུག་
སྤྱོད་པར་འགྱུར་རོ། །བཞི་གང་ཞེ་ན། རྟག་ཏུ་ཆོས་ཀྱི་སྦྱིན་པ་གཞན་ལ་སྦྱིན་པ་དང་། གཞན་གྱི་ཁ་ན་མ་ཐོ་བ་མི་བརྗོད་པ་དང་།
ཆོས་ཀྱིས་བསྡུས་ཏེ་སེམས་ཅན་གྱི་སྟོན་པ་ལ་མཁས་པ་དང་། ཆོས་ཟབ་མོ་ཆུབ་པར་ཤེས་པ་དང་བཞིའོ། ། ཞེས་ཐར་མདོ་ལས་
དྲངས།



267
ཉེ་བའི་ལོ་འདི་དག་ལ་ང་རང་མིའི་རིགས་རྣམ་ཤེས་བཟོ་ལས་པ་ཞེས་ཆེ་བར་བརྗོད་པའི་མི་རིགས་སློབ་གསོའི་ལས་དོན་པ་ཞིག་ནས་ཏང་གི་མགྲིན་པ་ཞེས་པའི་རྒྱང་བསྒྲགས་བརྙན་འཕྲིན་གྱི་གསར་
འགོད་པ་ཞིག་ཏུ་གྱུར་བ་དང་། ཡང་ཉིས་སྟོང་བཅུ་གཅིག་ལོའི་ལོ་མགོ་ནས་རྒྱང་བསྒྲགས་ལས་ཁུངས་ནས་ཡུལ་ཤུལ་ཁུལ་གྱི་ཆོས་ལུགས་བྱ་འགུལ་སྤེལ་གནས་གནོད་ཤུལ་སླར་གསོ་བསྐྱར་སྐྲུན་བྱེད་
པའི་གཞུང་ལས་ཁང་ཞེས་པ་རུ་ལས་སྒྲུབ་འདེམས་བསྐོས་བྱས།
སྤྱིར་ལས་གནས་འདི་དག་གི་ཐོག་ནས་དྲང་བདེན་དང་ཧུར་བརྩོན། ཐབས་ཤེས་དང་སྤོབས་པ་ཟུང་དུ་སྦྲེལ་མ་ནུས་ན་གྲུབ་འབྲས་ལོན་ཁག་པོ་རེད་འདུག ལྷག་ཏུ་གསར་འགོད་པའི་ལས་རིགས་འདི་ལ་
རྒྱུ་འབྲས་ཀུན་མཐུན་ཞིག་མེད་པ་ཡིན་ན་མི་ཡུལ་དུ་བཞག་རིན་ཡོད་པའི་གྲུབ་འབྲས་ཤིག་ལོན་ཐབས་རྩ་བ་ནས་མི་འདུག
ས་འགུལ་རྒྱུག་ཚུན་ང་རང་གིས་སྐབས་དོན་རྒྱས་འགྲེལ་ཞེས་པའི་ལེ་ཚན་ཞིག་གི་རྩོམ་སྒྲིག་གི་འགན་ཁུར་ནས་ལས་དོན་བསྒྲུབས་པ་ཡིན། ལེ་ཚན་འདི་ནི་ས་འགུལ་རྗེས་ཀྱི་ཏང་སྲིད་གཉིས་ཀྱི་སྲིད་
ཇུས་དང་། འགོ་ཁྲིད་ཀྱི་ལས་དོན་འཆར་གཞི་སོགས་ཀྱི་ཐད་ནས་འབྲེལ་ཡོད་ལས་ཁུངས་ཀྱི་མགོ་ཁྲིད་ལ་བཅར་འདྲི་བྱ་རྒྱུ་དེ་རེད། ལུང་པ་འདིའི་བོད་རིགས་མགོ་ཁྲིད་པ་མི་ཉུང་བ་ཞིག་ལ་བོད་སྐད་
བོད་ཡིག་ལམ་ནས་ཏང་སྲིད་གཉིས་ཀྱི་སྲིད་ཇུས་དེ་ཇི་མ་ཇི་བཞིན་དུ་མང་ཚོགས་ལ་འགྲེལ་བཤད་དང་དྲིལ་བསྒྲགས་བྱེད་པར་དཀའ་ཁག་ཡོད་ཅིང་། བརྙན་ཆས་དང་སྐད་སྦུག་དེ་ཁོང་རྣམ་པའི་
མདུན་དུ་བསྲིངས་ན་ལྷག་ཏུ་འཚེར་སྣང་ཆེན་པོ་ཡོད་ཚོད་འདུག ངས་ཁོང་རྣམ་པར་ངའི་བཅར་འདྲི་དང་ལེན་བྱེད་རོགས་ཞེས་ཨུ་ཚུགས་རྒྱབ་དྲགས་དུས་སྣང་བ་རྒོད་པའི་ཕོ་རྒོད་མོ་རྒོད་འདི་ཚོས་
ཉམ་ཆུང་འཁོས་ཞན་བདག་ལ་གྲང་ཤུར་ཤུར་གྱི་རྣམ་འགྱུར་ཞིག་ལས་ཅི་ཡང་མ་བྱུང་། མཐར་ངས་གནས་ཚུལ་དེ་རིགས་རྒྱང་བསྒྲགས་བརྙན་འཕྲིན་ལས་ཁུངས་ཀྱི་མགོ་ཁྲིད་ལ་ཞུས་ཚེ། མགོ་ཁྲིད་
ཀྱིས་ཁུལ་གཏོགས་དང་སྐྱེ་རྒུ་གྲོང་དུ་ཡོད་པའི་མགོ་ཁྲིད་མི་བཅོ་ལྔ་ཡས་མས་ཀྱི་མིང་ཐོ་ཞིག་ང་ལ་སྤྲད་ནས། མགོ་ཁྲིད་འདི་དག་ནས་མགོ་བརྩམས་ན་ག་ལེར་ག་ལེར་ཁྱོད་ཀྱི་ལེ་ཚན་དེ་ཡག་པོ་ཡོང་རྒྱུ་



268
རེད་ཅེས་གསུངས། །
དེ་རྗེས་ངས་རང་ནུས་ཅི་འཇོན་གྱིས་གསར་འགོད་པའི་ལས་ཀ་དེ་རིགས་བསྒྲུབས་ནས་སྐབས་དོན་རྒྱས་འགྲེལ་གྱི་ལེ་ཚན་བཅའ་བཅུ་ཞིག་བཟོས་པའི་མཚམས་སུ། སྐབས་ཤིག་ལ་གོང་ནས་ཞུས་པ་
བཞིན་དུ་དགོན་སྡེ་བསྐྱར་སྐྲུན་གཞུང་ལས་ཁང་དུ་བསྐོ་འཐེན་བྱས། དོན་དེར་རང་གིས་རང་ལ་བསོད་ནམས་ཆེན་པོ་རེད་འདུག་སྙམ་ནས་དགའ་ཚོར་དཔག་མེད་སྐྱེས། རྒྱུ་མཚན་ནི་རིག་གནས་
གསར་བརྗེ་ཆེན་མོ་ཞེས་པས་ལུང་ཆུང་འདིའི་སྲོལ་རྒྱུན་རིག་གནས་མང་པོ་ཞིག་དུག་རྩར་བརྩིས་ཏེ་བརླགས་ཤིང་། དགོན་སྡེའི་རྟེན་དང་བརྟེན་པ་བཅས་ལ་གཏོར་བརླག་ཚབས་ཆེན་བཟོས་པའི་རྐྱེན་
གྱིས་ལས་འབྲས་ལ་ཡིད་ཆེས་ཆེ་ཞིང་། འདི་ཕྱིའི་རྣམ་གཞག་ལ་ཁས་ལེན་ཡོད་པའི་སྐྱེ་བོ་ཡོད་རྒུ་འཇིགས་སྐྲག་དང་སྡུག་བསྔལ་གྱི་མཚོ་མོ་ནང་དུ་འཕངས། ད་ཐེངས་དེ་དང་རྩ་བ་ནས་མི་འདྲ་བར་
གཞུང་ཕྱོགས་ནས་ཐུགས་དགོངས་དང་རྣམ་དཔྱོད་ཡོངས་པོས་ས་འགུལ་གྱིས་གནོད་སྐྱོན་ཐེབས་པའི་དགོན་སྡེ་དགུ་བཅུ་ཡས་མས་ལ་བསྐྱར་བཞེངས་ཀྱི་ལས་ཀ་སྒྲུབ་པ་དེ་རེད།
འདི་ནི་རྒྱུ་འབྲས་དང་ཆོས་ལུགས་ལ་མི་ཚེ་བྲོ་བ་བསྐྱལ་བའི་ལུང་པའི་སྐྱེ་བོ་ཞིག་དགོན་སྡེའི་རྟེན་དང་བརྟེན་པ་ཡར་བཞེངས་པའི་དུས་ལ་ཐུག་ཅིང་། རྒྱུ་འབྲས་ཚུལ་མཐུན་ལས་ལ་སྐུལ་ཞིང་རང་
སེམས་བདེ་ལ་འགོད་པའི་ནང་ཆོས་དང་། འཇིག་རྟེན་དགའ་བའི་ཟློས་གར་དང་གཏམ་རྒྱུད། གཞན་པའི་འབུད་རྡུང་དཀྲོལ་གསུམ་དང་། བཞེངས་བླུགས་བཅའ་གསུམ་གཙོ་བྱེད་པའི་བཟོ་རིག་པ་དང་།
རྩ་བརྟག་ཆུ་བརྟག་གིས་ནད་དཔྱད་དང་། སྨན་བྱིན་ཁྲག་གཏར་གྱིས་ནད་བཅོས་གཙོ་བྱེད་པའི་གསོ་བ་རིག་པ་དང་། ཆར་ཆུ་ཐན་སྐམ་གྱི་ནམ་ཟླ་གནམ་གཤིས་ཀྱིས་རུ་སྤོ་སོ་ནམ་གྱི་དུས་ཚིགས་གཏན་
འཁེལ་བྱེད་པ་དང་། གཟའ་སྐར་འཕྲོད་སྦྱོར་གྱིས་དུར་མཆོད་གཉེན་ལས་བཀོད་སྒྲིག་བྱས་པ་གཙོ་གྱུར་པའི་སྐར་རྩིས་རིག་པ་སོགས་མདོར་ན་ཐུན་མོང་དང་ཐུན་མིན་གྱི་གཙུག་ལག་རིག་གཞུང་ཐམས་
ཅད་ཀྱི་འབྱུང་ཡུལ། ཤེས་རིག་གི་ཕ་ས་དམ་པར་གྱུར་པའི་དགོན་སྡེ་དེ་ཉིད་བསྐྱར་བཞེངས་བྱེད་དགོས་ཞེས་པ་ནི་རླབས་ཆེན་བསོད་ནམས་བསགས་པའི་བསྐལ་པ་བཟང་པོ་ཞིག་ཅིའི་ཕྱིར་མིན།
སྐྱེ་བོ་འགའ་རེས་དམིགས་བསལ་དུས་ཚོད་འདི་འདྲ་ཞིག་གི་གདོང་དུ་ལས་སྒྲུབ་མི་སྣ་ཡར་མངགས་མར་མངགས་བྱེད་པ་ནི་གཞུང་ཕྱོགས་ནས་མི་དེར་བརྩི་མཐོང་དང་མ་འོངས་པར་དཔོན་ཐོབ་ཆེ་



ཙམ་དང་། གོ་གནས་སྤར་བའི་འཆར་གཞི་རེད་ཅེས་ཡིད་སྨོན་དྲགས་པོ་བྱེད་པ་ནི་བཤད་ཡམས་ཙམ་ཞིག་མིན་པ་འདྲ། དགོན་སྡེ་བསྐྱར་སྐྲུན་གྱི་གཞུང་ལས་ཁང་དུ་རུབ་པའི་ལས་སྒྲུབ་པ་ལས་ང་ལྟ་བུ་
མི་རེ་གཉིས་མ་གཏོགས་གཞན་ཚང་མར་གོ་གནས་རབ་འབྲིང་ཐ་གསུམ་དང་དབང་ཆ་ཆེ་མ་ཆུང་གསུམ་ཅི་རིགས་འདུག ད་ལྟའི་བཤད་སྲོལ་ལྟར་ན་ཁོང་ཚོ་ནི་མི་འཇོན་ཐང་ཅན་དེ་རིགས་རེད།
སྤྱིར་དེང་དུས་སྐྱེ་བོ་ཕལ་མོ་ཆེས་དངུལ་ལོ་སྐྱབས་རྟེན་དུ་འཇོག་ཅིང་ཁ་གཡང་མཐོན་པོ་རུ་སྒྲོག་པ། མི་ཚེ་ཤོ་སྦག་ལ་བསྟིམས་ཤིང་ཕུ་ནུ་ནང་དམེ་ལ་གཟིར་བ། རང་སྐད་བེད་མེད་དུ་སྨྲ་ཞིང་རང་སྲོལ་
ཆུ་ནང་དུ་གཡུག་པ་སོགས་ཀྱི་ཐ་ཤལ་པའི་སྤྱོད་ལམ་ལ་ཞེ་མི་ཁྲེལ་ཞིང་ངོ་ཚ་རུ་མི་འཛིན། ཁྲི་གོང་གི་བླ་སྤྲུལ་མཁན་པོ་རྣམ་པ་ཡང་དཔོན་ཐོབ་གོ་ས་ལ་ཐུགས་མཉེས་པོ་མཛད་པ་འདི་སྟོན་པ་རྫོགས་
པའི་སངས་རྒྱས་ཀྱི་དགོངས་པ་དང་མཛད་རྣམ་དང་མི་མཐུན་ཀྱང་ལས་འདི་དར་སྲོལ་ཆེའོ། །དམངས་ཁྲོད་དུ་དར་བའི་ཁ་མཚར་ཞིག་ཏུ། རང་གཞན་གཉིས་ཕན་བསམ་ན་དགེ་རྒན་གྱིས། །ཚེ་གཅིག་
བདེ་སྐྱིད་འདོད་ན་སྤྲུལ་སྐུ་གྱིས། །ལོ་འགའ་བདེ་སྐྱིད་བསམ་ན་དཔོན་པོ་གྱིས། །ཕྱི་མར་འགྲོ་བདེ་བསམ་ན་མི་བཟང་གྱིས། །ཞེས་པའི་ཁ་མཚར་འདི་ལ་གནས་ལུགས་ཅུང་ཟད་ཡོད་པ་འདྲ། དཔོན་ཐོབ་
དང་ཤེས་རིག་ཅེས་གླེང་པའི་སྐབས་འདིར་ངས་རང་གི་མྱོང་ཆོས་ངོ་མ་ཞིག་ཞུས་ན་འདི་ལྟར་ཏེ།
ཐེངས་མ་ཞིག་ལ་ང་རང་གཞུང་ཕྱོགས་ནས་ཆོག་མཆན་ཐོབ་པའི་ཚོགས་པ་ཞིག་གིས་སྒྲུབ་པའི་ཉིན་ཞག་གཉིས་ཡུན་གྱི་བྷོ་ཊའི་རིག་གཞུང་དང་ཁོར་ཡུག་སྲུང་སྐྱོབ་ཅེས་པའི་ཞིབ་འཇུག་བགྲོ་གླེང་
ཞིག་གི་ཁ་རུ་ཞུགས་པ་ཡིན། ཉིན་རྗེས་མ་དེར་ད་ལྟ་ལས་འཁྱུར་ངལ་གསོ་བྱས་ཟིན་པའི་ཞིང་ཆེན་རིམ་པའི་དཔོན་པོ་ཞིག་གདན་ཞུ་ཡིན་དང་རང་མོས་ཡིན་མི་ཤེས་ཀྱང་། གང་ལྟར་རིག་གཞུང་བགྲོ་
གླེང་དེའི་ཁར་ཞུགས་བྱུང་། དཔོན་པོ་དེ་ཚོགས་ར་ནང་དུ་སླེབས་ཚེ་དང་ཐོག་དེར་ཡོད་ཀྱི་མི་ཚང་མ་ཨོང་སྟེགས་ལས་ཡར་ལངས་ཏེ་ཁོང་ལ་གུས་བརྩི་ཞིག་བསྟན་ཡོད་མོད། འོན་ཏེ་ཚོགས་རའི་བགྲོ་
གླེང་དངོས་སུ་ཞུགས་ཚེ་ཚང་མས་རང་རང་གི་སྐབས་ཐོག་གི་ལས་ཀར་བརྩོན་པ་ལས་ཁོང་ལ་ཁ་ཡ་བྱེད་མཁན་ཕལ་ཆེར་མེད་ལ། བར་དུས་ཀྱི་ངལ་གསོ་བརྒྱབ་ནས་འོ་ཇ་དང་། གྲོ་གཅུ། སྒོང་ཟས། ཤིང་
269



|
ཏོག་སོགས་ཞོར་ཟས་ ལ་རོལ་པའི་སྐབས་སུའང་དཔོན་པོ་དེ་ལ་ཁ་ཡ་བྱེད་མཁན་ལྷག་ལྷག་ཅིག་མ་བྱུང་། ཐ་ན་སྔ་མར་ཁོང་གི་ཁ་འོག་ལག་འོག་ཏུ་ཡོད་ཅིང་། ད་ལྟ་ཁུལ་ཞིག་གི་དཔོན་གནས་ངེས་
ཅན་ཞིག་ཟིན་པ་མ་ཚད། ལུང་པ་འདིའི་རིག་གནས་སྐོར་ནས་ཀྱང་ཡག་པོ་ཤེས་པའི་སྐྱེ་བོ་ཁ་ལྕེ་བདེ་མོ་མ་དེས་ཀྱང་དཔོན་པོ་དེའི་མདུན་ནས་རིག་གནས་དང་ལོ་རྒྱུས་སྐོར་གྱི་གཏམ་དག་བཤད་དེ་
སྣང་བ་མཐོ་མཐོ་བྱས། ལས་འ
པ་འཁྱུར་ངལ་གསོ་མཛད་པའི་དཔོན་པོ་དེ་ནི་ཁུ་སིམ་མེར་སྒྲོག་ཙེ་ཞིག་ལ་བྲང་བསྔས་སྟེ་སེན་འདྲེག་ཅིག་གིས་སེན་མོ་རང་བཏོགས་ནས་བྱིས་པ་བསམ་མེད་ཅིག་གིས་ཁེར་
རྩེད་བྱེད་པར་ལྟར་དུ་བསྡད་འདུག འདི་ནི་དཔོན་པོའི་ཐོབ་ཐང་ནས་མར་བབས་པའི་མི་ཆེན་དག་གི་ཚེ་སྨད་ཀྱི་འཚོ་བ་སྤྱོད་སྟངས་ཤིག་ཡིན་ནའང་ཐང་། གལ་སྲིད་ཁོང་གིས་གཞོན་ནུ་ལོ་ཆུང་ནས་
ཆབ་སྲིད་འཕྲུལ་གྱི་ཐད་དུ་རྣམ་ཤེས་རིག་པ་ཉུང་ཙམ་གཏད་ནས་ལུང་པའི་ཆོས་དང་རིག་གཞུང་གི་ཕྱོགས་སུ་སྦྱོང་བརྩོན་རེ་བྱས་ཡོད་ན། མི་མང་འདུས་པའི་གྲལ་དབུས་ནས་དབང་དང་ཐོབ་ཙམ་ལ་
བརྟེན་ནས་སྐད་ཆ་བཤད་
ད་ཆ་བཤད་མི་དགོས་པར་རང་ཤེས་རིག་པའི་སྟོབས་ཀྱིས་མགོ་འཕང་མཐོན་པོར་བཏེགས་ཆོག་ངེས་འདུག དེ་མིན་ནའང་འཚོ་བའི་ཟས་གོས་ལ་ནི་ཕངས་པ་མེད་པས་ད་ནི་ཁ་ཏོན་དགེ་
སྦྱོར་གྱི་ལས་ལ་འབུངས་ནས་ཚེ་སྨད་ཆོས་ལ་རོལ་བའི་འཚོ་བ་སྐྱིད་པོ་ཞིག་བསྐྱལ་ཆོག་པ་རེད། གང་ལྟར་ཀྱང་སྐྱེ་རེས་འདི་ལ་ལུང་ཆུང་འདིའི་མི་ལུས་ཤིག་བླངས་ཟིན་པས་འཆི་བ་ཞེས་བྱ་འཇིགས་
སྐྲག་སྟོང་གི་བདག་པོ་དེ་ནི་ནམ་ཞིག་རང་ཐོག་ཏུ་འབབ་ཡོང་བས། དེའི་དུས་ན་ཇི་ལྟར་ལས་རྒྱུ་འབྲས་དང་སྐྱེ་བ་སྔ་ཕྱི་ལ་བློ་བབས་ཡིད་ཆེས་མེད་ཀྱང་། རང་ཉིད་འཚར་ས་དང་སྐྱེ་སའི་ཁོར་ཡུག་གི་
རིག་གནས་ཤན་ཞུགས་ནས་ལུས་རྟེན་རྗེས་མ་ཟེར་བ་དེ་དང༌། རྣམ་ཤེས་བར་དོ་ཟེར་བ་དེ་ཡོད་དམ་མེད་སྙམ་གྱི་ཐེ་ཚོམ་དང་འཇིགས་པ་ཞིག་གིས་བློ་བདེ་བག་ཕེབས་ཀྱིས་ཕྱི་མའི་ཡུལ་ལ་འགྲོ་ཐུབ་པ་
ནི་ཤིན་ཏུ་ནས་དཀའ་བར་གདའོ། །དེ་འདྲ་ཡིན་དུས་དཔོན་པོ་མང་པོ་ཞིག་ལས་འཁྱུར་ངལ་གསོ་ཚར་རྗེས་ཕྱག་བསྐོར་སྒྲིབ་སྦྱོང་ལ་འབད་མཁན་ཡང་མང་པོ་འདུག དེ་དག་ནི་བསམ་སྦྱོར་གཉིས་ཀའི་
ཐད་ནས་སྔ་མར་ལྷ་མེད་འདྲེ་མེད་ཅིག་ནས་ཚེ་སྨད་ཆོས་པ་རྣལ་མ་ཞིག་ཏུ་གྱུར་པའི་རྒྱུ་རྐྱེན་གནས་ཚུལ་ཡང་དེ་ལ་ཐུག་ཡོད། འོན་ཏེ་དཔོན་ཐོབ་ཡོད་པའི་མི་མང་པོ་ཞིག་གིས་ལུང་པའི་ཆོས་དང་རིག་
27)
1. ཞོར་ཟས་ཞེས་པ་ནི་སྔ་དགོང་དྲོ་གསུམ་གྱི་རྒྱགས་ཟས་བཟའ་བ་ལྟ་བུ་མ་ཡིན་པར་ལས་དོན་སྒྲུབ་པའི་ཞར་མ་ཞོར་དུ་གྲོ་སྐམ་དང་། ཤིང་ཏོག་སོགས་ཉུང་དུ་བཟའ་བའི་རིགས་ལ་ཟེར།



གཞུང་རྒྱ་ཆེར་ཤེས་ཀྱི་མེད་ལ། ཐ་ན་དཔེ་ཀློག་ཐན་ཐུན་ཙམ་རེའང་ཐུབ་ཀྱིན་མི་འདུག་པས་ཚེ་སྨད་ལ་འདབ་ཆགས་བྱ་བྱེའུ་གསོ་བ་དང་། མེ་ཏོག་འདེབས་པ། ཤིང་འཛུགས་པ་སོགས་ཉིན་རེའི་ཉི་མ་
འཁྱོལ་ཐབས་ཙམ་གྱིས་འཚོ་བ་བསྐྱལ་ནས་འདུག
མཁན་ཆེན་ཚུལ་ཁྲིམས་བློ་གྲོས་མཆོག་གིས་ནང་དོན་རིག་པ་ལ་མཐོང་ཆེན་དང་། ནང་ཆོས་ལ་དད་པ་དག་སྣང་ཡོད་ན་ཕན་པ་ཆེ་བའི་གསུང་རྒྱུན་ཞིག་ཏུ། ཆོས་ལ་དད་པ་མེད་པ་དག་གི་མི་ཚེ་ནི་དོན་
མེད་པར་འགྱུར་ཏེ། དབུལ་པོ་རྣམས་ཀྱིས་ནི་ནོར་རྫས་ཕངས་མེད་ཅིག་ཡོད་ན་དེ་ལས་གཞན་ཅི་ཡང་མི་དགོས་སྙམ་སྟེ་གང་ལའང་མི་འཛེམ་པར་དེ་ཁོ་ནའི་ཆེད་དུ་མི་ཚེ་ཡོངས་རྫོགས་སྐྱིད་འདོད་ངང་
ལ་སྡུག་གིས་ཟད་པར་བྱེད། ཕྱུག་པོ་རྣམས་ནི་འཚོ་བའི་ཆ་རྐྱེན་ཇི་ལྟར་འབྱོར་ཡང་ཡིད་ལ་བདེ་བ་སྟེར་མི་ནུས་ཤིང་། སེམས་ཀྱི་ནང་ན་རེ་འདུན་གྱི་གཏད་སོ་ཅི་ཡང་མེད་པས་སེམས་ཕུགས་ནི་བྱང་
ཐང་བཞིན་དུ་སྟོང་པ་ཁོ་ནར་སོང་བས་ཤིན་ཏུ་སྡུག་བསྔལ་བ་དང་དོན་མེད་པ་ཡིན་ཏེ། མིག་སྔུན་གྱི་ཟས་གོས་སོགས་འདི་ཙམ་ལས་འཐོབ་རྒྱུ་གཞན་མེད་པས་ཕལ་ཆེར་དུད་འགྲོ་དང་ཁྱད་པར་མེད།
དེའི་ཕྱིར་ཁོང་ཚོས་ཀྱང་བསམ་བློ་ཅུང་ཟད་རེ་བཏང་བ་ན་དོན་དེ་ཕྱོགས་ཙམ་རེ་གོ་ནས་སེམས་ལ་འཇིགས་སྐྲག་དང་སྐྱོ་སུན་དང་། རང་ཉིད་འཚོ་ཞིང་གནས་པ་ལ་མཐར་གཏུགས་ན་སྙིང་པོ་ཅི་ཞིག་
ཡོད་སྙམ་པའི་ཐེ་ཚོམ་དང་། སྡུག་བསྔལ་དྲག་པོ་འོང་གིན་འདུག དེ་ལྟར་བསམ་གཞིགས་བྱས་པས་ཡི་ཆད་ནས་རང་སྲོག་གཅོད་པ་ཤིན་ཏུ་མང་པོ་ཡོད། ཅེས་དང་། ཡང་ཁོང་གིས་ཁྱད་པར་དུ་ལོ་ཆུང་
བའི་ཚེ་ན་མགོ་འུར་ཟིང་གིས་གང་བས་ཆེར་མི་ཚོར་ཡང་། ལོ་ན་ཅུང་ཟད་མཐོ་བའི་དུས་སུ་ཚོར་བ་དེ་དག་དེ་བས་ཇེ་དྲག་ཏུ་འོང་སྟེ། ཐབས་གཞན་ནི་མི་རྙེད་པས་ཚོར་བ་དེ་དག་བརྗེད་ཨེ་ཐུབ་བལྟ།
དེ་བརྗེད་པའི་ཐབས་སུ་རྣམ་གཡེང་གི་བྱ་བ་སྣ་ཚོགས་བྱེད། ཇི་ཞིག་ན་རྣམ་གཡེང་གི་དེ་དག་ཉིད་ལའང་སྐྱོ་བ་སྐྱེས་ཏེ་ཅི་བྱ་མི་རྙེད་དེ་འཆི་རྒྱུ་ཁོ་ན་བསྒྲུགས་ཏེ་འདུག་པ་ལས་གཞན་མེད་པས་སྙིང་རྗེ་
བའི་གནས་སོ། །ཞེས་པ་སོགས་གསུངས་འདུག་པ་ནི་སྐྱོན་དེ་རིགས་ཡོད་ན་རྣག་ཐོག་གི་ཁབ་བཙགས་དང་། མེད་ནའང་དངོས་ཡོད་འཚོ་བའི་མེ་ལོང་ལས་མཐོང་བའི་མཐོང་ཆོས་འབའ་ཞིག་རེད།
རྒྱལ་ཁབ་ཤར་ནུབ་དང་ཤ་མདོག་དཀར་ནག་གི་ཁྱད་པར་དུ་མ་སོང་བར་དེང་སང་འཚོ་གཞེས་གནང་བཞིན་པའི་དཔོན་པོ་མང་པོ་ཞིག་ནི་ཆོས་ལ་དད་པ་དག་སྣང་ཡོད་མེད་གང་ཡིན་རུང་། ཕལ་མོ་
271



ཆེས་སྐྱེ་རེས་འདི་ལ་སྤྱི་ཚོགས་དང་མི་གཞན་ལ་ཕན་འདོགས་པའི་ཀུན་སློང་ཡག་པོ་ཞིག་དང་། རང་གིས་མི་ཚེའི་རིན་ཐང་ཞིག་ངེས་པར་དུ་རྙེད་དགོས་བསམ་ནས་ཆབ་སྲིད་དབང་འཛིན་གྱི་ལས་
ཐོབ་ནས་མར་བབས་པའི་རྗེས་སུའང་སྤྱི་ཚོགས་འཆམ་མཐུན་དང་། སྤྱི་ཚོགས་ཡར་རྒྱས་ཀྱི་ལས་ཀ་ལ་འབད་པ་མཐའ་གཅིག་ཏུ་གནང་གིན་འདུག
ད་འོ་ན། ཆོས་ལ་ཚེ་འདི་བློ་ལིང་གིས་བཀལ་བའི་ང་རང་ཚོས་རྣམ་པ་ཀུན་ཏུ་ཁམས་གསུམ་འགྲོ་བ་རིགས་དྲུག་ལས་རང་གི་མར་མ་གྱུར་པ་ནི་སེམས་ཅན་གཅིག་ཀྱང་མེད་ཅེས་ལབ་པ་ཡིན་ན། སྐྱེ་
རེས་འདི་ལ་ང་ཚོས་རང་གི་ཁ་རྗེ་འཁོས་ཀ་ཚོད་ཀྱིས་ཉམ་ཐག་སྡུག་བསྔལ་གྱིས་གཟིར་བའི་མ་འདི་དག་ལ་ཕན་ཞིག་ཐོགས་པའི་དུས་ཤིག་ཤར་ཚེ། ཅིའི་ཕྱིར་འདིའི་ཕྱོགས་སུ་བརྩོན་པ་མི་བྱའམ་
སྙམ་ནས་རང་གིས་རང་ལ་བློ་དོགས་ཡོད་པའི་དྲི་བ་ཞིག་འདྲི་དགོས་པར་འདུག དོན་དུ་ང་ཚོས་དུས་དང་རྣམ་པ་ཀུན་ཏུ་མར་གྱུར་སེམས་ཅན་ཐམས་ཅན་གྱི་དོན་དུ་དགེ་བ་རྒྱ་ཆེན་པོ་ཞིག་ཡོང་བར་
ཤོག ང་ཡིས་དགེ་རྩ་བསྒྲུབས་ཚད་གངྒཱ་ཀླུང་གི་བྱེ་མ་སྙེད་ཀྱི་ཉམ་ཐག་སེམས་ཅན་གྱི་དོན་དུ་བསྔོའོ་ཞེས་བསྔོ་སྨོན་རྒྱ་ཆེན་པོ་ཞིག་བྱེད་ཀྱི་ཡོད་མོད། འོན་ཏེ་སྲང་ལམ་ནང་གི་སྤྲང་མོ་མ་བུ་གཉིས་ཀྱིས་
ང་རང་ཚོ་ལ་ཕུད་རྒྱག་གཅིག་བྱེད་པར་བཟོད་ཐུབ་པའི་ཁོག་རྒྱ་མེད་ཅིང༌། སྨན་ཁང་ནང་དུ་སོང་ནས་གདུག་ཅན་ནད་ཀྱིས་མནར་བའི་ནད་པ་དག་ལ་ཉིན་གཅིག་གི་ཁ་འདྲིས་ལག་འཇམ་གྱི་ནད་
གཡོག་ཅིག་ཡོང་མཁན་ཉུང་ཉུང་རེད། གང་ལྟར་ཀྱང་རང་སེམས་དང་རང་སྦྱོར་འགལ་འཐོབ་ཏུ་འགྲོ་བའི་ཚེ་ན། ངས་ནི་བདེན་པའི་རང་ཚུགས་ཤིག་ཨེ་འཆོས་ལ་བསམ་སྦྱོར་གཉིས་ཀྱི་སྒོ་ནས་འབད་
པ་ཆེན་པོ་བྱེད་པ་དང་། འདིའི་ཕྱོགས་སུ་གེགས་དང་བར་ཆད་མེད་པའང་རྟག་ཏུ་བླ་མ་དཀོན་མཆོག་གསུམ་ལ་གསོལ་བ་ཕུར་ཚུགས་སུའང་འདེབས་ཀྱིན་ཡོད།
སྤྱི་ཚོགས་ཀྱི་སྣང་ཚུལ་འདི་དག་གླེང་བའི་སྐབས་སུ་བདེན་རྫུན་དྲང་ཉེས་ཅི་རིགས་ཀྱི་བརྗོད་དོན་གྱུར་བའི་གཏམ་དག་ཁ་ནས་བཤད་པར་འདོད་པ་ནི་གཟར་མོའི་རི་ནས་འདྲིལ་བའི་རྦབ་རྡོ་ཇི་བཞིན་
འགོག་ཐབས་རྩ་བ་ནས་མི་འདུག བདེན་པའི་རང་ཚུགས་ཞེས་པའི་ཚིག་འདི་བཤད་པའི་ཚེ་ན། ངས་ཀྱང་ཁྱོད་ཅག་ལ་བོད་ཀྱི་སྐད་ཡིག་བྱ་བའི་ཐད་ནས་བྱུང་བའི་གནས་ཚུལ་ཞིག་ལ་རང་གི་མྱོང་
ཚོར་སྦྲགས་ཏེ་བཤད་ན།
2༡༡



273
སྐབས་ཤིག་ལ་གཞུང་ཕྱོགས་ཀྱིས་ཚོགས་མི་བརྒྱ་ཕྲག་བཞི་ལ་ཉེ་བའི་ཚོགས་ཆེན་ཞིག་བསྡུས་པའི་ཚེ་ན། དགུང་ལོ་དྲུག་ཅུ་ཡན་ལ་སླེབས་པས་སྤྱན་མིག་གི་གཟིགས་ཤུགས་ཀྱང་གང་འཚམ་ཉམས་
པའི་ལུང་པ་འདིའི་དཔོན་པོ་ཞིག་གིས་དབྱངས་གསལ་སོ་བཞིར་བརྟེན་ནས་ཏང་དང་སྲིད་གཞུང་གི་སྲིད་ཇུས་དང་། ལམ་ཕྱོགས་དག་ནོར་འཆུག་མེད་པའི་སྒོ་ནས་ནོར་གནག་གི་སྒལ་གཞུང་འབའ་
ཞིག་ནས་འཚར་བའི་ཚོགས་ཞུགས་མི་སྣ་རྣམས་ལ་ངོ་སྤྲོད་ཞུས་པས་ཚོགས་མི་ཀུན་གྱིས་ཁོང་ལ་དགའ་བསུའི་ཐལ་སྒྲ་ཡུན་རིང་ཞུས། ངས་དོན་དེ་མཐོང་ཚེ་དེ་ནུབ་ཀྱི་ཉིན་ཐོ་རུ་ཚིག་དུམ་བུ་འདི་
འདྲ་ཞིག་བྲིས་པ་ཡིན། ཐུགས་རྗེ་ཆེ། བདག་གི་མགོ་ཁྲིད་ལགས། ཁྱེད་ཀྱིས་གསུངས་པ་བཞིན་དུ་ང་ཚོ་ནི་ཏང་དང་རྒྱལ་ཁབ་ལ་དགའ་བ། མི་རིགས་ལའང་གཅེས་པའི་ལས་བྱེད་པ་ཞིག་ཡིན་པ་མ་ཚད།
ཞིང་འབྲོག་མང་ཚོགས་ལ་ལྷག་བསམ་རྣམ་དག་གིས་ཞབས་ཞུ་བྱེད་ཐུབ་པའི་ལས་བྱེད་པ་ཞིག་ཀྱང་ཡིན་དགོས་ཞེས་གསུངས་པ་ནི་ཇི་འདྲ་ཐུགས་དག་པ་ཞིག་རེད། ང་ནི་གཏམ་དེར་འཐད་ཅིང་གཏམ་
དེར་མོས། དེས་ན་རང་མི་རིགས་ཀྱི་སྐད་ཡིག་ལ་བརྟེན་ཏེ་ཏང་གི་ཡང་དག་པའི་སྲིད་ཇུས་དང་། སྟོབས་འབྱོར་མངའ་ཐང་ལྡན་པའི་རང་རྒྱལ་གྱི་གནས་ཚུལ་རྣམས་ནོར་འཛོལ་མེད་པའི་སྒོ་ནས་སྤུན་
ཟླ་ཚོ་ལ་སྐད་གསང་མཐོན་པོས་སྒྲོག་ཐུབ་དགོས་ཞེས་བྲིས་པ་ཡིན།
དངོས་ཡོད་གནས་ཚུལ་ལ་བལྟས་ན་དེ་རིང་ཁ་སང་དབྱངས་གསལ་སོ་བཞི་དེ་ལོ་རེའི་མི་དམངས་འཐུས་མི་ཚོགས་ཆེན་དང་། སྲིད་གྲོས་ཚོགས་ཆེན་གཉིས་ཀྱི་ཐོག་ཏུ་བེད་སྤྱོད་པ་ཙམ་ལས་ལས་ཁུངས་
དང་སྡེ་ཁག་གཞན་གྱི་མདུན་ས་ན་བེད་མེད་དུ་ལུས་ཡོད། སྔར་མདོ་སྨད་པ་མགར་རྩེ་རྟ་མགྲིན་རྒྱལ་གྱིས་གསུངས་པ་བཞིན་དུ། མི་དམངས་འཐུས་མི་ཚོགས་ཆེན་དང་། སྲིད་གྲོས་ཨུ་ཡོན་ཚོགས་ཆེན་
གཉིས་ནི་བོད་ཡིག་གི་དུས་སྟོན་ཆེན་མོ་གཉིས་ལ་གྱུར་ཡོད་ཅེས་གསུངས་པ་འདི་ཡང་བདེན་པའི་གཏམ་དུ་འཁུམས། སྐབས་རེ་དངོས་གནས་ཞིང་འབྲོག་མང་ཚོགས་ཀྱིས་ཏང་སྲིད་གཉིས་ཀྱི་ཁྲིམས་
ལུགས་སྲིད་ཇུས་མ་ཤེས་ནས་ཁྲིམས་འགལ་སྤྱོད་འཛོལ་དུ་འགྲོ་བའི་གནས་ཚུལ་མང་བ་འདི་ཡང་ཁོང་ཚོ་ལ་ཁག་མི་འདུག་སྙམ། འདི་ནི་བདེན་པའི་རང་ཚུགས་ཟིན་པའི་གཏམ་ཞིག་ཡིན།
འོ། གཏམ་གཉིས་པ་ནི་དེང་སང་གི་མི་གཤིས་དང་འཛམ་གླིང་ཧྲིལ་པོའི་གནས་ཚུལ་དང་བསྟུན་ནས་ཞུས་ན། མདོ་པད་དཀར་དུ་བསྐལ་པ་དང་པོ་སངས་རྒྱས་རྣམ་པར་གཟིགས་དང་
། གཙུག་ཏོར་ཅན་



དང་། ཐམས་ཅད་སྐྱོབས་དང་། ལོག་པ་དད་སེལ་དང་། འཁོར་བ་འཇིགས་དང་། གསེར་ཐུབ་དང་། འོད་སྲུང་དང་། ཤཱཀྱ་ཐུབ་པ་ལ་སོགས་པས་ཆོས་ཀྱི་འཁོར་ལོ་བསྐོར་པའི་ཚེ་ནའང་ཞལ་སྔར་མ་འཁོད་
ཅིང་། བཀའ་དང་དམ་ལ་མ་འདུས་པའི་ལྷ་འདྲ་བའམ། བདུད་འདྲ་བའམ། མི་འདྲ་བ་ལ་སོགས་པ་དུ་མར་ཡོད་པ་རྣམས། སངས་རྒྱས་བསྟན་པའི་སྙིགས་མའི་དུས་འདིར། མི་ལུས་བླངས་ནས་ཁ་ཅིག་
གིས་ལྷ་མིན
མིན་ལྷ་རུ་བརྫིས་ནས་འགྲོ་བའི་མགོ་བསླུ་བྱེད། ཁ་ཅིག་གིས་བཙུན་པ་རུ་བརྫུས་ནས་ཚོང་དང་ཁེ་སྤོག་གཡོ་ཁྲམ་གྱི་ལས་ལ་འཇུག ཁ་ཅིག་གིས་དཀའ་ཐུབ་དང་། བཙུན་མའི་གོས་མདོག་བསྒྱུར་
ནས་དམ་ཚིག་དང་སྡོམ་པ་མི་བསྲུང་བས་སངས་རྒྱས་ཀྱི་བསྟན་པ་བཤིག ཁ་ཅིག་གིས་དཀོར་རྫས་ལ་རློམ་སེམས་དང་། གཡོ་སྒྱུ་ཟོལ་ཟོག་བྱེད་ནས་མནའ་སྡིག་གི་གཞི་འཛིན། ཁ་ཅིག་གིས་མི་དཔོན་
དང་གཙོ་བོའི་ཚུལ་བཟུང་ནས་གཡུལ་འཁྲུག་དང་འཐབ་རྩོད་བྱེད། ཁ་ཅིག་གིས་སྐྱེ་བོ་ཕལ་པའི་ཚུལ་གྱིས་དགེ་བ་བཅུ་ལ་མི་མོས་ཤིང༌། མི་དགེ་བ་བཅུའི་ལམ་ལ་འཇུག་ནས་དམྱལ་བའི་ལས་གསོག་
པའི་དུས་དེར་ཞེས་གསུངས་པའི་སྙིགས་མ་ལྔ་བདོའི་དུས་དེར་སེམས་ཅན་སྤྱི་མཐུན་གྱི་བསོད་ནམས་དམན་པ་དང་གཅིག ཡང་སྒོས་རྐང་གཉིས་འགྲོ་བ་མིའི་བསམ་བློ་གདོལ་སྤྱོད་ལས་བྱུང་བའི་
གདུག་སྤྱོད་མང་པོ་ས་སྟེང་དུ་ཁྱབ་པ་ལྟ་བུ་བྱུང་།
ཁ་སང་དེ་རིང་འཛམ་གླིང་ཧྲིལ་པོའི་གནས་སྟངས་ལ་འགྱུར་བ་བསམ་ཡུལ་ལས་འདས་པ་འགྲོ་བཞིན་འདུག་པས། ཁ་སང་གྲོགས་སུ་ཡོད་ཀྱང་དེ་རིང་དགྲ་རུ་ལངས་པ་དང་། སྔ་དྲོ་གཤེད་དུ་འདུག་ཀྱང་
ཕྱི་དྲོ་གཉེན་དུ་གྱུར་པའང་ཡོད་པས་དུས་རབས་སྔ་མ་ནང་དུ་སུའུ་ལེན་ནས་ཨ་ཧྥུ་རྒན་སི་ཐན་ལ་བཙན་འཛུལ་གྱི་སྐབས་དེར། ཨ་རིས་རང་གི་གདོང་དགྲ་སུའུ་ལེན་ལ་ཁ་གཏད་བཅའ་བའི་ཕྱིར་དུ་
དགྲ་ཡི་དགྲ་དེ་རང་གི་གྲོགས་ཞེས་པའི་དཔེ་ལྟར་དུ། ཟིན་ལཱ་བྷིན་ཟེར་བ་ཁྱིམ་ཆེན་ཞིག་གི་བུ་ཕྲུག་གཙོས་པའི་ཁ་ཆེ་ཆོས་པ་མང་པོ་ཞིག་ལ་འཐབ་ཇུས་འཐབ་རྩལ་ཁྲིད་ནས་སུའུ་ལེན་ལ་འགོག་རྒོལ་
བྱེད་དུ་བཅུག འོན་ཏེ་ཆོས་ཀྱི་ཕྱིར་དུ་ཅི་ཡང་གཏོང་ཕོད་ཅིང་། ཆོས་ཀྱི་ཕྱིར་དུ་ཅི་ཡང་སྒྲུབ་ནུས་པའི་སྙིང་ཁམས་ཅན་དེས་སྟོང་ལོ་གཉིས་པའི་མཚམས་ནས་ཨ་རི་ལ་དགྲ་གྱོད་ཆེན་པོ་ཞིག་གི་སྣེ་ཁྲིད་
དེ་ཨ་རི་གཙོས་པའི་རྒྱལ་ཁབ་དུ་མའི་མི་འབངས་སྟོང་ཚོ་གསུམ་ཡན་མན་གྱི་ཚེ་སྲོག་ཅིག་ཅར་དུ་འཕྲོག་སྟེ། མི་འདོད་ཕྱི་མའི་ཡུལ་ལ་སྙིང་རྗེ་མེད་པར་རྫོངས་པའི་འཇིགས་སྐུལ་རིང་ལུགས་པའི་
274



བྱེད་གཏེ་ཞིག་ཏུ་གྱུར། དེ་རྗེས་ཨ་རི་དང་ལཱ་ཉིན་གཉིས་ཀྱི་དབར་དུ་འདུམ་ཐབས་མེད་པའི་དགྲ་གྱོད་ཅིག་བྱུང་ནས་བྱི་བ་དང་བྱི་ལའི་ཟློས་གར་ཁོ་ནར་མི་ལོ་བཅུ་ཡས་མས་ཤིག་ལ་འཁྲབ་རྗེས། ཉིས་
སྟོང་བཅུ་གཅིག་ལོའི་སྤྱི་ཟླ་ལྔ་པའི་ཚེས་གཉིས་ལ་ལཱ་ལྗིན་གྱི་ཚེ་སྲོག་རྟ་རྔ་འདྲ་པོ་དེ་ཨ་རི་དྲག་དམག་གི་ལག་ཏུ་ཆད་དགོས་བྱུང་། དེ་རྗེས་པཱ་ཁི་སི་ཐན་གྱི་ཐ་ལི་པ་ཞེས་པའི་འཇིགས་སྐུལ་རིང་ལུགས་
པས་མི་བསད་རྟ་འདེད་ཀྱི་དམར་པོ་ཁྲག་གི་ལས་ཀ་གཅིག་རྗེས་གཉིས་མཐུད་དུ་ལས་ནས་མི་སེམས་ཅ་སུན་པོ་ཞིག་བཟོས། དེ་མ་ཚད་ཉིས་སྟོང་བཅུ་གཅིག་ལོའི་སྤྱི་ཟླ་གསུམ་པའི་ཚེས་པ་བཅུ་གཅིག་
ལ་ཉི་ཧོང་ལ་ཚད་རིམ་དགུ་ཅན་གྱི་ས་འགུལ་དྲག་པོ་རྒྱུག་པ་དང་མཉམ་དུ། མུ་གེའི་སྟེང་ལ་ཟླ་ལྷག་ཅེས་པའི་དཔེ་ལྟར་དུ་ས་འགུལ་གྱི་རྐྱེན་ལས་ཉིང་རྡུལ་གློག་ཁང་ལ་གཏོར་སྐྱོན་ཐེབས་ནས་དུག་
རླངས་བཅས་ཀྱི་གཟེ
བཅས་ཀྱི་གནོད་འཚེ་ཚབས་ཆེན་ཐེབས་པ་སོགས་ནི་དངོས་གནས་མི་ཡུལ་གྱི་སྐྱོ་གར་འབའ་ཞིག་རེད།
རྒྱལ་སྤྱིའི་ཁོར་ཡུག་འདི་འདྲ་ཞིག་གི་སྐབས་སུ་ང་ཚོའི་ཕ་ཡུལ་མདོ་དབུས་མཐོ་སྒང་གི་འབྲི་ཟླ་ཟལ་མོ་སྒང་གི་ཁམས་སྐྱེ་མདོ་ནས་བཞི་གཅིག་བཞིའི་ས་འགུལ་རྗེས་ནས་གནོད་ཤུལ་བསྐྱར་བསྐྲུན་
གྱི་བྱ་བ་མགོ་ཡོངས་སུ་བརྩམས་པའི་དམིགས་བསལ་གྱི་དུས་སྐབས་ཤིག་ལ་ཐུག་འདུག དེས་ན་ཡུལ་ལུང་འདིའི་རིག་གནས་དང་ལོ་རྒྱུས་ཀྱི་ཐད་ནས་ཛ་དྲག་ཆེ་བའི་དམིགས་བསལ་གྱི་དུས་ཚོད་
འདི་འདྲ་ཞིག་གི་ཆ་ནས་བཤད་ན། གནས་ལུགས་ངོ་མ་ཞིག་ནི་ཡོད་ཚད་ཁ་སེམས་མཉམ་པར་བྱས་ནས་མི་རིགས་ཀྱི་རིག་གནས་དང་། ས་གནས་ཀྱི་ཁྱད་ཆོས་ཐོན་པའི་མཁར་བཞེངས་ཁང་བསྐྲུན་གྱི་
བསྐྱར་བསྐྲུན་ལས་ཀ་ལ་རྡོག་རྩ་གཅིག་སྒྲིལ་གྱིས་ཞུགས་དགོས་པ་སྨྲོས་མེད་རེད། ང་རང་གིས་བསམ་བློ་འདིའི་ཕྱོགས་སུ་བསྐོར་བའི་སྐབས་དེར། སྒ་ཡུལ་ལུང་པ་འདི་ནས་ཤེས་ལྡན་གྱི་གཞོན་ནུ་ཕོ་མོ་
གང་མང་ཞིག་གིས་རིགས་རུས་གདུང་རྒྱུད་གཅིག་པའི་ནང་མི་སྤུན་ཟླ་ཚོགས་ལ་སྤོབས་པ་ཆེར་བསྐྱེད་ཀྱིས་ཕ་ཡུལ་བསྐྱར་བསྐྲུན་གྱི་ལས་ཀར་ཞུགས་དགོས་པའི་སྟོབས་དང་ཤུགས་ཤིག་སྟེར་བའི་སྙན་
ངག་གྱེར་འདོན་ཞིག་བྱེད་པར། གྲོགས་དག་ནས་ཕྲན་ལ་ཡང་འདི་ཕྱོགས་ནས་ཁོང་རྣམ་པའི་ཕྱག་རོགས་ཤིག་དགོས་པའི་ཐུགས་རེ་གནོངས། དེས་ན་ངས་ཀྱང་ལྷུག་རྩོམ་ཞིག་བྲིས་ནས་རང་གིས་གྱེར་
འདོན་བྱས། བྲིས་པའང་གོང་གསལ་གྱི་དགོས་པ་དང་ཉིང་དགོས་ལ་བསྟུན་ཅི་ཐུབ་བྱས་ཡོད། དེ་ཡང་རང་སེམས་ཁ་དོག་དཀར་དམར་དེ་ཕྱི་རུ་གསལ་འདོད་ཙམ་གྱིས་རྩོམ་གྱི་མགོ་གཞུག་བར་གསུམ་
༡75



ཚང་མ་འདི་རུ་བཀོད་ན།
སྔོན་བསགས་བསོད་ནམས་སྟོང་གི་མཐུ་ཡིས་དྲིན་ཆེན་སྐྱེད་མའི་མངལ་བཟང་དུ་འཚེ་མེད་བདེ་བར་ཞུགས་ནས་དུས་ཀྱི་ཆ་རྫོགས་པས་ན། གངས་རི་དཀར་པོའི་ཞིང་གི་ས་གཞི་ཆེན་མོ་འདི་རུ་རྐང་
སེན་གྱི་རི་མོ་དལ་གྱིས་འཛུམ་པའི་ང་ཚོ་ནི། ཇི་སྐད་དུ། སྦྱོར་བའི་སྔོན་དུ་སྙིང་རྗེ་དང༌། །མོས་པ་དང་ནི་བཟོད་པ་དང་། །དགེ་བ་ཡང་དག་སྤྱོད་པ་ནི། །རིགས་ཀྱི་རྟགས་སུ་ཤེས་པར་བྱ། །ཞེས་པ་བཞིན་
དུ་དལ་འབྱོར་བཅོ་བརྒྱད་ལྡན་པའི་མི་ལུས་རིན་པོ་ཆེའི་བདག་ཉིད་ཡིན་ཞེས་རང་གིས་རང་ལ་ཆེ་བསྟོད་དང་ཡིད་འགུལ་ཚད་མེད་ངང་དུ་བསྡད་ཡོད། དེ་ཡང་ནམ་ཞིག་གི་ཚེ་ན། འགའ་རེས་འཛམ་
གླིང་ཧྲིལ་གྱིས་འགྱུར་བས་འབྱུང་བཞིའི་གནོད་པ་མང་དུ་སོང་ཞིང་དུས་ངན་སྙིགས་མའི་རང་མདོག་སྟོན་པ་རེད་ཟེར་ལ། འགའ་རེས་ཕུ་ཡི་གངས་རི་དཀར་པོ་ལ་མནོལ་གྲིབ་ཕོག་ཅིང་མདའ་ཡི་
གཙང་ཆབ་སྔོན་མོ་ལ་བཙོག་གྲིབ་ཐེབས་པ་རེད་ཟེར་ཞིང༌། ཡང་འགའ་རེས་ས་ཆེན་འདི་ཉིད་སྐུ་ན་གཞོན་པས་འཁྲོས་འཁྲུག་རྔམ་པའི་སྒང་ལ་ཐུག་པས་རང་བྱུང་ཁམས་ཀྱི་ཆོས་ཉིད་ཡིན་ཟེར་བ་
སོགས། མདོར་ན། རྐྱེན་གང་རུང་ཞིག་གིས་བཞི་གཅིག་བཞི་ཞེས་པའི་ས་ཆེན་དྲག་ཏུ་གཡོས་པའི་འཇིགས་པ་ཞིག་གིས་ཆོལ་གསུམ་འཛིན་མའི་ནང་གསེས། ཁམས་ཕྱོགས་སྐྱེ་མདོའི་ཡུལ་དེ་ན་རག་
གྲོང་དུ་སྐད་ཅིག་ཉིད་ལ་བསྒྱུར་བྱུང་། འོན་ཏེ་བདག་ཅག་ལ་མཁས་མཛངས་ལྡན་པའི་ཆོས་རྒྱལ་འཕྲུལ་བློན་ཚོགས་དང་། བདེ་བར་གཤེགས་པའི་མཁས་གྲུབ་ལོ་པཎ་རྣམས་ནས་ལྟ་བ་རྟེན་འབྱུང་དང་
སྤྱོད་པ་འཚེ་བ་མེད་པ་ཞེས་བྱམས་བརྩེའི་རིག་གནས་ཤིག་ཤུལ་ནོར་དུ་བསྩལ་ཡོད་པ་མ་ཟད། བསྐལ་པ་སྟོང་ལ་མདོ་དབུས་མཐོ་སྒང་དུ་རྣམ་ཤེས་བཅོལ་བའི་ཕ་མེས་རྣམ་པས་མི་ཚེའི་འགྲོ་སྟངས་ཤིག་
བསླབས་པ་ནི། སྐྱིད་ན་མགོ་འཕང་མ་མཐོ། སྡུག་ན་སེམས་འཕང་མ་དམའ་ཞེས་པའི་མི་ཚེ་འགྲོ་སྟངས་ཀྱི་བྱིན་མཐུ་ཞིག་ལས། ང་ཚོས་གདོང་གི་མཆི་མ་ཕར་འཕྱིས་ཏེ་ཕུ་ནུ་སྤུན་མཆེད་ཀྱི་གདུང་ལས་
276
(1) རྩོམ་འདི་ཕྱིས་སུ་ངས་སྦྲང་ཆར་རྩོམ་སྒྲིག་པ། རིས་མེད་ཁོག་ཡངས་ཀྱི་མཁྱེན་ལྡན་པ་རྒན་བསོད་བློ་ལགས་ལ་གྲོགས་པོ་འགའི་རྩོམ་དང་མཉམ་དུ་ཕུལ་བས་ཁོང་གིས་སྦྲང་ཆར་དེབ་ཏུ་བཀོད་པའི་གོ་སྐབས་གནང་། སྔར་ཕྲན་གྱིས་རྩོམ་ཐུང་འགའ་སྦྲང་ཆར་རྣམ་
ཚང་ལ་སྐུར་མྱོང་ཡང་རྩོམ་སྤུས་ཀྱིས་མ་འདང་བ་ཡིན་པར་འདྲ། གཅིག་ཀྱང་བཀོད་ཐུབ་མ་མྱོང་།



ཐེག་པ་ཆེན་པོའི་ཡ་རབས་ལུགས་སྲོལ་དང་མཐུན་པར་ཞུས་རྗེས་ཁྱིམ་གཞིས་བསྐྱར་བསྐྲུན་ལ་གོམ་སྟབས་བསྒྱུར་ཡོད། རེད་དེ། འདི་ནི་ང་ཚོའི་ལས་ཀྱི་བསྐོས་ཐང་རེད་ལ། འདི་ནི་ང་ཚོའི་བྱམས་དང་
སྙིང་རྗེ་ཡང་མ་ཡིན་ནམ།
ཨ་མའི་བུ་གཅེས་ཚོ། ཇོ་བོ་སྐྱོགས་ཆེན་གདོང་ར་དང་རྡོ་ཏི་གངས་དཀར་མཆེད་བརྒྱད་ཀྱི་སྐུ་ཡི་གཟུགས་བྱད། ཞལ་གྱི་དཀྱིལ་འཁོར་ལུང་པ་ཆུང་ཆུང་འདི་ཡི་མཛེས་རྒྱན་དུ་བཞུགས་ཤིང་། འབྲི་ཀླུང་
སྔོན་མོའི་རླབས་རྒྱུན། རྫ་ཆུ་རིང་མོའི་ཟེགས་མ་ཡུལ་ཀ་འདིའི་མཁའ་དབུགས་སུ་འཕྱོ་ཞིང་། སྔོ་ལྗང་གཡུ་ལོ་ཐགས་སུ་བཀྲ་བའི་དཔལ་ཐང་དང་། ཕྱུགས་རིགས་དཀར་ནག་ལྷས་སུ་བརྡལ་པའི་འཇའ་
ཐང་ནི་ཡུལ་ཕྱོགས་འདིའི་བྲང་ཁོག་བཞིན་དུ་མཆིས་པ་མ་ཟད། ལུ་གུ་མེ་ཏོག་བཞད་པའི་རྩྭ་ཐང་ནི། །ང་རང་སྐྱེས་པའི་ཕ་ས་ཕ་ཡུལ་ཡིན། །ཨ་མའི་དྲོད་འཇམ་ལྡན་པའི་པགས་རྩག་དེས། །མཚན་མོ་རེ་
རེར་བདག་གི་རྨི་ལམ་སྲུང་། །ཞེས་པའང་མཐོ་སྒང་ཡུལ་ཤུལ་པའི་ལོ་རྒྱུས་རྣལ་མ་ཞིག་ཡིན་པ་རྒྱལ་ཁམས་ཀུན་ལ་གསལ་ལོ། །
རེད་དེ། ལོ་རྒྱུས་ཡུན་རིང་ལྡན་ཞིང་། རིག་གནས་ཕུན་སུམ་ཚོགས་པ། སྤྱི་ཚོགས་འཆམ་མཐུན་ཡིན་ཞིང་། ཟས་གོས་ལོངས་སྤྱོད་འཛོམས་པའི་ཁམས་སྐྱེ་རྒུ་མདོ་ཆེན་ཞིག་བཞེངས་བསྐྲུན་བྱེད་པའི་
ལས་ཀྱི་སྐལ་པ་དེ་ད་ནི་ང་ཚོའི་ཕྲག་ཏུ་བབས་པས། མི་འཇིགས་པའི་རྡོ་རིང་ནར་མོ། བསྐལ་པ་བརྒྱ་ལ་གྲགས་པའི་ལས་ཀ་འདིའི་ཁྲོད་དུ་རིགས་མཐུན་མིན་ཀྱང་བསམ་པ་མཐུན་པ། ཕེབས་ཕྱོགས་མི་
གཅིག་འཛོམས་ས་གཅིག་པ། ལས་ཀ་མི་འདྲ་ངོ་བོ་གཅིག་མཚུངས། མདོར་ན། སྐྱེས་ཕོ་རབ་སོང་རྗེས་དཀར་དགོས། མཛོ་ཁྱུང་དཀར་རྨོས་རྗེས་ནག་དགོས་ཞེས་པའི་དཔེ་ལྟར་དུ་རྒྱ་བོད་ཧོར་གསུམ་གྱི་
ལུགས་དང་མཐུན་པའི་སྐྱེ་བོ་ཁྲི་མ་འབུམ་གྱིས་བདེན་དོན་ལ་གནས་ལུགས་ཀྱིས་རྒྱབ་སྐྱོར། སྐྱག་རྫུན་ལ་མཚང་འབྱིན་གྱིས་ངན་ཆད་ཅིག་གིས་གངས་དཀར་དབུ་རྩེའི་གོང་མ་ལ་གསེར་གྱི་ཉི་མ་ཤར་
བ་ལྟར་གྱི་ཤེས་རབ་ཀྱི་སྤྱན་རས་ཡངས་པོས་བུ་རབས་ཚ་རྒྱུད་ཀྱི་རྣ་ལམ་དུ་གཏམ་རྒྱུད་མིན་པའི་གཏམ་རྒྱུད་ཅིག་དང་། གསུབ་མེད་ལོ་རྒྱུས་ཀྱི་ཡིག་ཚང་དུ་མི་རབས་ཤིག་གི་རྐང་རྗེས་ཕབ་པ་ནི་ཇི་
འདྲ་གཟི་བརྗིད་ལྡན་པའི་རླབས་ཆེན་གྱི་བྱ་བ་ཞིག་རེད་ཨང་། རེད་དེ། འདི་ནི་ང་ཚོའི་སྙིང་གི་རུས་པ་ཡིན་ལ། འདི་ནི་ང་ཚོའི་ཡིད་ཀྱི་དམ་བཅའ་ཡང་ཅིའི་ཕྱིར་མིན།
277



278
ས་ཆེན་འདི་ཡི་སྒང་དུ་འགྲོ་བ་མི་ཡི་རྐང་རྗེས་ཕབ་ནས་བཟུང་། འཛམ་གླིང་ཤར་ནུབ་མེད་པར། མི་རིགས་དཀར་ནག་མེད་པར། སྟོབས་འབྱོར་དྲག་ཞན་མེད་པར་ཚང་མས་སང་ཉིན་གྱི་འགྲོ་ལམ་ཞིག་
ལ་ཁ་གཏད་ནས་དེ་རིང་གི་བསམ་སྦྱོར་མཐའ་དག་གྲ་སྒྲིག་བྱེད་ཀྱིན་ཡོད་པ་མཐོང་ལགས་སམ། རེད་ཡ། ཁ་སང་གི་དུས་དེར་ང་ཚོ་ལ་བསམ་ཡུལ་ལས་འདས་པའི་རང་བྱུང་གི་གནོད་འཚེ། འཇིགས་པ་
ཆེན་པོ་ས་ཆེན་ཁྲོས་པའི་སྐྱོ་གདུང་ཞིག་སྟེར་བྱུང་ཡང་། དེ་རིང་ང་ཚོས་མི་བརྒྱ་སེམས་གཅིག་ཡིན་པའི་ཁ་སེམས་མདུན་མ་གཅིག་པའི་ཐོག་ནས་དཔུང་པ་མཉམ་གཤིབ་དང་། རྡོག་སྒྲ་མཉམ་ཐོན་གྱིས་
ཁྱིམ་གཞིས་བསྐྱར་བསྐྲུན་གྱི་ལས་སུ་ཞུགས་ཡོད། དེས་ན། སང་ཉིན་གྱི་དུས་དེར་ང་ཚོའི་གདོང་ལ་བཅོས་མིན་གྱི་འཛུམ་མདངས་ཤིག་དང་། ཞལ་དུ་ཟོལ་མེད་ཀྱི་ཤིས་ཚིག་ཅིག་ཡོད་པའང་ང་དང་ཁྱོད་
ལ་ཡིད་ཆེས་བརྟན་པོ་ཡོད། ཅིའི་ཕྱིར་ཞེ་ན། ལུང་ཆུང་འདི་ནི་དམ་ཆོས་ཐར་པ་རིན་པོ་ཆེའི་འབྱུང་ཁུངས་དམ་པ། ཇོ་བོ་ཡིད་བཞིན་ནོར་བུ་དབུས་ཉི་མ་ལྷ་སའི་ཕྱོགས་སུ་གདན་པའི་གདན་ལམ་ཡིན་
ལ། སྲིད་པའི་འཕྲུལ་གྱི་འཁོར་ལོ་ཕྱོགས་ནས་ཀྱང་། ལུང་ཆུང་འདི་ནི་ཧོར་ཆེན་པོ་རྒྱལ་རབས་ཀྱིས་གཙུག་ཏུ་བཀུར་བའི་འགྲོ་བའི་མགོན་པོ་ཆོས་རྒྱལ་འཕགས་པས་ཞབས་ཀྱིས་བཅག་ནས་གོང་མའི་
དབུ་བླ་རུ་ཕེབས་པའི་ཕེབས་ལམ་ཡང་འདི་ཁོ་ན་རེད། ཡུལ་ཕྱོགས་འདི་ནི་མི་རིགས་ཤིག་གི་སེམས་ཁོང་གི་མི་འཇིགས་པའི་རྡོ་རིང་། མཆོད་པའི་མར་མེ་ཁྲི་འབུམ་བཏེགས་པའི་དད་ཡུལ། སེང་ཆེན་
ནོར་བུ་དགྲ་འདུལ་གྱི་སྒྲུང་རིང་དལ་འབབ་རིང་མོ་ཡི་གཏེར་ཁ་དམ་པ་དེ་ཡང་གནས་འདི་ཡིན་པ་མ་ཚད། ཡུལ་ཕྱོགས་འདི་ནི་འཛམ་གླིང་ན་གཡུ་འབྲུག་སྔོན་མོའི་གསུང་སྐད་བཞིན་དུ་སྙན་གྲགས་
ཀྱི་བ་དན་མཐའ་ཡི་རྒྱ་མཚོའི་བར་ན་འཕྱོ་བའི་ཆུ་བོ་འབྲི་ཟླ་རྨ་གསུམ་གྱི་འབྱུང་ཡུལ་ཡང་ཡིན་པས། མི་རིགས་ཤིག་གི་ཕུགས་བསམ་ལ་རྟག་བརྟན་འགྱུར་མེད་ཀྱི་གཤོག་ཟུང་སྐྱེས་ནས་མཐོན་པོའི་
ནམ་ཕངས་སྐྱོད་པའི་གནས་མཆོག་དེ་ཡང་འདི་ཡིན་ལ། ཡུལ་ལུང་ཞིག་གི་གོད་ཆག་ལ་ཕྱོགས་ཀུན་ནས་ཐོན་པའི་སྐུ་དྲིན་བདག་རྐྱེན་སེམས་ཕུགས་སུ་ཉར་ནས། གངས་ལྗོངས་བྱམས་བརྩེའི་རིག་
གནས་ཀྱིས་འཛམ་གླིང་བདེ་བར་བསྐྲུན་པའི་ཤེས་རིག་གི་ཕ་ས་སྨུག་པོ་དེ་ཡང་འདི་མ་ཡིན་ནམ།
ཕུ་ནུ་ཚོ། སྤུན་ཟླ་ཚོ། དེས་ན་བདེན་དོན་དང་གནས་ལུགས་སྟོང་གི་ཁུགས་སོ་ནས་ངས་ད་ལྟ་བརྗོད་པར་འདོད་པ་ནི། ང་ཚོས་རྟག་བརྟན་འགྱུར་མེད་ཀྱི་མི་ཚེའི་གཏན་ཚིགས་ཤིག་བཙལ་བ་ནི་ཁ་སང་



གི་གོད་ཆག་ནི་དེ་རིང་གི་ཤེས་རབ་བསྐྱེད་པའི་མ་ཡུམ་དེ་ཡིན་ལ། དེ་རིང་གི་རྩོལ་བ་མཐའ་དག་ནི་སང་ཉིན་བདེ་སྐྱིད་ཀྱི་འཚོ་བའི་ཆེད་དུ་ཡིན། འདི་ནི་ང་ཚོའི་དཔའ་དང་སྤོབས་པ་ཡིན་ལ། འདི་ནི་
ང་ཚོའི་བློ་དང་རིག་པའང་ཡིན་པ་གནམ་ས་གཉིས་ནས་བདེན་དཔང་གྱིས་ཤིག །ཅེས་པ་འདི་ཡིན།
ཕྲན་པས་རྟག་ཏུ་ཁ་ཏོན་དགེ་སྦྱོར་གྱི་ལས་ཀར་མོས་པ་དང་དུང་བ་འདྲ་མོ་ཞིག་འདུག་ཀྱང་། ཡང་དག་དོན་གྱི་སྙིང་པོ་ཐད་ནས་མཐོ་གྲལ་ལ་གུས་པ་དང་། མཉམ་པོ་ལ་བརྩི་འཇོག །དམན་པ་ལ་རོགས་
རམ་ཞིག་ཡོང་མིན་ནི་རང་གིས་རང་ལ་ཁྲེལ་བགད་བྱེད་དགོས་པའི་དུས་ཀྱང་མང་པོ་ཞིག་ཐུག་ཡོང་གིན་འདུག་པས། བཤད་པ་དང་བྲིས་པ་ཡོད་ཚད་ལག་ལེན་དུ་གཏུག་ཐུབ་མིན་ནི་རང་གིས་རང་ལ་
མི་གཤིས་ཀྱི་རྒྱ་མ་ཞིག་བཀྱགས་པ་དང་ཀུན་ནས་མཚུངས་པས། ཧ་ཧ་དང་ཧེ་ཧེ་ཅི་རིགས་ཀྱི་སྒོ་ནས་བསམ་སྦྱོར་གཉིས་ཡ་མ་བྲལ་བར་འབད་པར་བྱ་དགོས་སྙམ་པ་འདི་ཡང་དུས་གསུམ་སྙིང་གི་རུས་
པ་ཞིག་ཡིན་པར་དམ་ལྡན་བླ་མ་ཡི་དམ་དང་། མཁའ་འགྲོ་ཆོས་སྐྱོང་སྲུང་མས་མི་མངོན་དབྱིངས་ནས་བདག་ལ་བྱ་ར་མཛོད་དེ། འཛོལ་བའི་དུས་སུ་མི་འདོད་རྐྱེན་གྱིས་དྲན་གསོས་པར་བྱས་ནས་ཡང་
དག་བདེན་དྲང་གི་ལམ་དུ་སྐུལ་མ་མཛོད་ཅིག
དོན་དག་འདི་འདྲ་ཞིག་གླེང་བའི་སྐབས་སུ་ངས་ཡང་དོན་དག་གཞན་པ་ཞིག་དྲན་བྱུང་། ཁ་སྔོན་ས་འགུལ་རྒྱུག་རྗེས་ང་རང་དགོན་པ་བསྐྱར་བཞེངས་གཞུང་དོན་ཁང་དུ་མངགས་རྗེས་ཁྲི་འདུ་རྫོང་
ཁོངས་ཀྱི་དགོན་པ་ཉེར་གཉིས་ཀྱི་ལས་གཞི་ལ་བརྟག་དཔྱད་དུ་སོང་། དང་ཐོག་ང་རང་ལས་དོན་ཚན་ཆུང་གི་ལག་རོགས་གཉིས་དང་འགྲོགས་ནས་འཇའ་ཐང་པདྨ་རང་འཁྱིལ་གྱི་ཡར་ཁུགས་སུ་
ཆགས་པའི་ཆོས་མཛོད་དགོན་དུ་སོང་།
ཆོས་མཛོད་དགོན་པའི་དོ་དམ་གྲྭ་བཙུན་རྣམས་ཀྱིས་ངེད་ཚོ་གཞུང་ཕྱོགས་ཀྱི་ལས་དོན་ཚོགས་པ་ཡིན་པར་མཐོང་དུས་དགོན་པའི་མཛོད་ནས་ཤ་སྐམ་སོགས་བླངས་ཏེ་སྡེར་ཁ་སྒྲིག་ཅིང་། ཐབ་ཏུ་གྲོ་མ་
བཙོས་རྗེས་གྲོ་མ་མར་ཁུ་བྱས་ནས་སྣེ་ལེན་རྒྱས་པ་ཞིག་བྱས་བྱུང་། སྐབས་དེར་ངའི་ལས་གྲོགས་ཚོས་སྣང་དོགས་ཅི་ཡང་མེད་པར་དགོན་པས་སྣེ་ལེན་བྱས་པའི་རོ་བཅུད་ལྡན་པའི་ཟས་མཆོག་དེ་དག་
༡79



28()
ལ་བཟའ་བཏུང་ཕུན་སུམ་ཚོགས་པར་བྱས། ངས་ཀྱང་གནས་དུས་དེ་ལ་བསྟུན་ནས་ལྟོ་བ་མ་ལྟོགས་ཙམ་ཞིག་ཟོས། འོན་ཏེ་དགོང་མོ་ཁྱིམ་དུ་སླེབས་དུས་ངས་དེ་རིང་དགོན་པའི་དཀོར་ཟས་དཀོར་ཆུ་
ཟོས་ནས་སྡིག་ཕུང་བསགས་སོང་སྙམ་ནས་ཡིག་བརྒྱ་དང་ས་ཏཱ་བགྲང་ཕྲེང་དུ་བརྒྱ་སྐོར་ཙམ་ཞིག་བསོགས།
དེ་ནས་ལོ་གཉིས་ཙམ་གྱི་རིང་དུ་ཁྲི་འདུ་རྫོང་ཁོངས་ཀྱི་ལབ་དགོན་པ་དང༌། ཟིལ་དཀར་དགོན། སྐལ་བཟང་དགོན། སྤང་ཤར་དགོན་སོགས་དགོན་པ་ཉེར་གཉིས་དང་། ཡུལ་ཤུལ་རྫོང་ཁོངས་ཀྱི་དར་
རྒྱས་དགོན་དང་། ར་གད་དགོན། ཀླུང་ཤོད་དགོན། སྒར་པ་དགོན། གླུ་བྲོ་དགོན། གླང་ཆེན་དགོན། འགག་ལ་དགོན་སོགས་དགོན་པ་སུམ་ཅུ་ཡས་མས་ཤིག་ལ་དགོན་པ་བསྐྱར་བཞེངས་ཐད་ཀྱི་བྱ་བ་ལས་
ཀ་ཐད་ནས་བརྟག་དཔྱད་དང་བལྟ་སྐོར་དུ་སོང་། དེའི་རིང་ལ་ངེད་ཚོ་ལ་དགོན་པས་བཟའ་བཏུང་གཉིས་ཀའི་ཐད་ནས་སྣེ་ལེན་ཅི་འཛོམས་གང་འཛོམས་ཤ་སྟག་བྱས། མཐར་ང་རང་ཡང་དགོན་པའི་
སྣེ་ལེན་ལ་ཇི་མི་སྙམ་པར་ཟ་རྐྱང་འཐུང་རྐྱང་འབའ་ཞིག་བྱེད་པའི་སྙིང་ཁམས་ཆེན་པོ་ཅན་ཞིག་ཏུ་གྱུར། ཐ་ན་སྐབས་ཤིག་ལ་བསྐྱར་བཞེངས་བྱ་བའི་ཐད་ནས་ནངས་མོའི་ལྟོ་ཡང་མ་རག་པར་སྒར་པ་
དགོན་དུ་འགྲོ་དགོས་བྱུང་། དགོན་དུ་ཐོན་དུས་དགོན་པས་གྲོ་གཅུས་སྐམ་པོ་ཞིག་ལས་ཅི་ཡང་སྣེ་ལེན་མ་བྱུང་བས། ངས་གྲོགས་པོའི་ཚུལ་དུ་ཡོད་པའི་དགོན་པའི་སྤྲུལ་སྐུ་ལ། ཀུན་མཁྱེན་འབྲུག་པདྨ་
དཀར་པོའི་གྲུབ་མཐའ་འཛིན་ཅིང་། དེང་སང་གངས་རི་ཕྱི་ནང་ནས་འབྲུག་པ་ཚང་གི་རྒྱུ་དང་ཟས་ལས་འབེལ་བ་ཞིག་ཆོས་བརྒྱུད་གྲུབ་མཐའ་གཞན་སུ་ལའང་མེད་ཟེར་བཞིན་འདུག་ཀྱང་། དེ་རིང་
དངོས་གནས་དགོན་པ་འདི་ནས་ལྟོ་སྟོང་མ་ལ་ལག་སྟོང་ལོག་དགོས་བྱུང་ཞེས་རྩེད་མོ་དང་བཅས་མ་རངས་མ་གུས་པའི་ཚིག་ཞུས་ཚེ། སྤྲུལ་སྐུས་གསུངས་རྒྱུར། ངེད་འབྲུག་པ་ཚང་གི་ངག་རྒྱུན་དུ། ས་
ཕྱེད་དེ་འབྲུག འབྲུག་ཕྱེད་སྤྲང་། སྤྲང་ཕྱེད་དེ་གྲུབ་ཐོབ་ཟེར་བ་ཞིག་ཡོད་པ་ལས་འབྲུག་པ་རྒྱུ་ཆེ་སྟན་མཐུག་ཟེར་བ་ཞིག་ལར་ནས་མེད་པས་ཁྱོད་རྣམ་པའང་ཐུགས་སྡང་བཞེངས་མི་ཉན་གསུངས་ནས་
བཞད་མོ་བསླངས།
ད་ལྟ་ང་ཚོས་ངའི་ལུས་ཐོག་ན་བྱུང་བའི་འགྱུར་ལྡོག་ཆེན་པོ་འདིའི་ཐད་ནས་དབྱེ་ཞིབ་ཅིག་བྱས་ན། ངས་དང་ཐོག་གི་དགོན་པའི་ཤ་དང་གྲོ་མའི་སྣེ་ལེན་ལ་བཤགས་སྦྱངས་དང་། ཕྱིས་ཀྱི་དགོན་པས་སྣེ་



ལེན་མ་ཡོང་བར་མ་རངས་པའི་ཚིག་ཐོན་པ་ནི་དངོས་གནས་བསམ་ཡུལ་ལས་འདས་པ་ཞིག་རེད། དེང་གི་མི་དཔོན་བླ་མ་ཚོས་ཀྱང་དང་པོའི་དཀོར་ཟས་དཀོར་ཆུ་ཉུང་ངུ་ཙམ་དང་ལྐོག་རྔན་ཆུང་ཆུང་
རེ་ལེན་པ་ནས་རིམ་བཞིན་རང་གི་གོ་གནས་དཔོན་ཐོབ་མཐོ་རིམ་བཞིན་དུ་དཀོར་ཟས་ཕོར་གང་དང་ལྐོག་རྔན་བརྒྱ་ལོ་ཙམ་གྱིས་སེམས་མ་ཚིམ་པར་ཇེ་ཆེར་ཇེ་མང་དུ་སོང་ནས་མཐར་སྐྱེ་རེས་འདིའི་
ཐོག་ནས་བླ་མ་ཚོས་ནི་སྦྱིན་དང་སྙན་པ་སྨྲ་བས་འཁོར་མ་འདུས་ཤིང་། དཔོན་པོ་ཚོ་ནི་རྒྱལ་ཁྲིམས་གསེར་གྱི་གཉའ་ཤིང་གི་འོག་ཏུ་ཚེ་མཇུག་སྐེ་བསྲིང་དགོས་པའི་ངན་འབྲས་འབྱུང་ལ། སྐྱེ་རེས་རྗེས་
མ་ལའང་རྣམ་སྨིན་ངན་པ་འབའ་ཞིག་གིས་གཙེས་ནས་དལ་འབྱོར་རྟེན་བཟང་ཐོབ་པའི་སྐལ་བ་བཅད། སླར་སྨྲས་པ། རྒྱལ་བ་གོང་མ་དྲན་པའི་སྐད་ཅིག་མར། །རང་ལུས་བདེ་གཤེགས་གྲལ་དུ་ཚུད་ན་
འདོད། །སྲིད་འཛིན་མི་དཔོན་མཛད་འཕྲིན་མཐོང་གྱུར་ན། །འདོད་ཡོན་དཔལ་ལ་མི་ཚེ་བསྟིམས་ནའང་བསམ། །
281



ཚེ་ཐ་ནང་ལོ་ ངོ་ལོག་བུ་ཡ་ངོར་ཅན་རྡོ་རླངས་ཚང་༧ མན་ང་
ངངོན་ བྱུང་ རྒྱལ་ པོ་ ཚབོན། ཤ་འཁོརེ་བྱ དུས་རང་
བཞི་མ ༨ དང༌ ༢་༣༦
དམར་དབུས་རྒྱ ས སྤྲུབན་ཟླ་རྩཔ་ཟླ་ཡ ང་ལེ་པང་པོ་
ནང་ལེགས་པ་རིན་བརྩེའི་ལ་ སྟག་པ ངསལ་བྱེད་ཀྱི༌
གས པ་ཙ་མགཅཙཔ)་ཇཅེས་པ་ས་ལན ད དུ དབཞུགས ཨི་ས་དན བཀང་ཞིང་ད་ཡི་ཕཔ ཕ ན ་པ་ན།
པ་སྐྱེས་ཆེ་དུས་མདུན་ནས་ཚིགས་ ༤ རིདམགྲོམ་གྱི་ཨརྒྱང་དུཝུན། ཁྱི་དང་
མ་དག་རྒྱ་ ཙག་རླུང་རྒྱ་
བ་སོ་ནི་ གྲ ་འཐུམ་ཅུང་ ནས་བཙས་མོ ང་བས་ངེད་མིང་སྔངས་ཚང་
པོ་ཕནནའ ན་ པ་ གང་ཡི་ལྔ་དང་པམསྒྲ་སར ལྔ་ཀའོ་ནོ རྣལ་ཡ་བ བྱ བ ང མནྟི་དང་ཁྲི་
ཅ་པ)དུན་ཞལ ས ང བ བཞི་ངངུར། མྱངརོང་སེམས་སྒོམ་པར=ན་པོརྩིས་པོར་/ ཙ
རིང་དང་བན་བཙ་ནས་ བ པ ངས་སྔོན་
)
;
རྐང་བ་ཆ་མ་དམན་བྲིས ངོ་མའི་ནདམ་བྱངོལ་དྲོ།
མ་བྱས་པས ་ པོ ”ཏེ་བབ་



ལེའུ་བཅུ་བདུན་པ།
བཟློག་མེད་ལས་དབང་བཙན་པོས་སྲིང་ཆུང་མ། །
སྙིང་རྗེ་མེད་པར་མི་མངོན་ཞིང་དུ་དྲངས། །
བྱང་ཆུབ་སེམས་དཔའ་ཡང་ཆོས་བཞི་དང་ལྡན་ན་བསམ་གཏན་དང་ཏིང་ངེ་འཛིན་བཏང་སྟེ་འདོད་པའི་ཁམས་སུ་མངོན་དུ་
སྐྱེ་བར་འགྱུར་རོ། །བཞི་གང་ཞེ་ན། སེམས་མཉེན་དེས་སུ་བྱ་བ་དང་། དགེ་བའི་རྩ་བ་མཐུ་རྙེད་པར་བྱ་བ་དང༌། སེམས་ཅན་
ཐམས་ཅད་མི་གཏོང་བ་དང་། ཤེས་རབ་དང་ཐབས་མཁས་པའི་མཐུ་སྟོབས་རྒྱུན་དུ་སྒོམ་ནུས་པ་དང་བཞིའོ། ། ཞེས་ཐར་མདོ་
ལས་དྲངས།



285
ཁམས་གསུམ་འགྲོ་བ་རིགས་དྲུག་གང་གི་རིགས་སུ་གནས་ཀྱང་སེམས་ཅན་ཐ་མལ་པ་ཞིག་གི་ངོས་ནས་བཤད་ན་ཆེས་རིན་ཐང་གཞལ་དུ་མེད་པ་ནི་གང་དེའི་ཚེ་སྲོག་ལས་མེད་དོ། །ལྷག་ཏུ་ཆོས་ལྡན་
ཁ་བ་ཅན་གྱི་ཞིང་ཁམས་སུ་དལ་འབྱོར་བཅོ་བརྒྱད་ཀྱི་མི་ལུས་རིན་པོ་ཆེ་རྙེད་པའི་ཆོས་ལྡན་ཡུལ་མི་ཞིག་གི་ཐད་ནས་བཤད་ན་མི་ལུས་གཟིངས་ཆེན་འདི་ཉིད་ཆུད་དུ་མི་བཟའ་བར་དམ་པའི་ལྷ་ཆོས་
རེ་འགྲུབ་ནས་འཁོར་བའི་རྒྱ་མཚོ་ལས་ཐར་ན་བསམ་མོ། །འོན་ཏེ་སྔོན་ལས་སྟོབས་པོ་ཆེའི་མཐུ་འོག་ནས་སྐབས་རེ་རང་རོགས་སུ་ལའང་ལས་དེ་བཟློག་པའི་ནུས་པ་ཕྲ་བས་སེམས་ཁོང་དུ་ཆུད་ནས་
སྡོད་པ་ལས་ཐབས་ཅི་ཡང་མི་འདུག
མདོ་སྟོད་མི་ཡི་ཞིང་ཁམས། སྐྱེ་རྒུ་ནོར་བུ་གླིང་དུ་བཞི་གཅིག་བཞིའི་ས་འགུལ་རྒྱུག་ནས་ཡུལ་མི་དྲག་ཞན་མེད་པ་སྡུག་གི་མཚོ་མོ་ནང་དུ་ལྷུང་བའི་སྐབས་དེར། ངེད་ཡར་འགྲོ་ཚང་ལ་ཡང་མི་འདོད་
འི་ནད་ན་ཚའི་སྡུག་བསྔལ་ཞིག་རིམ་གྱིས་རྐུན་རྒན་བཞིན་དུ་འཇབ་ཡོང་བ་ནམ་མཁའི་བླ་མ་དཀོན་མཆོག་མ་གཏོགས་སུ་དང་གང་ཞིག་གིས་ཀྱང་མ་ཤེས། སྤྱིར་ངེད་ཕ་བུ་ཚོ་ནི་གོང་གི་ལེ་ཚན་
ཁག་ནས་ཐེངས་གཅིག་མིན་པར་ངས་ཁྱོད་རྣམས་ལ་ཞུས་པ་བཞིན་དུ་དགའ་ན་བགད་ས་དཀོན་མཆོག་དང་། སྡུག་ན་ངུ་སའང་དཀོན་མཆོག་བྱེད་པའི་དུད་ཅིག་ཡིན། དེས་ན་ཁྱིམ་ཚང་དེར་སྐྱིད་སྡུག་
ཅི་བྱུང་ཡང་བཟའ་མི་གོང་འོག་བར་གསུམ་གྱིས་དཀོན་མཆོག་རིན་པོ་ཆེས་དགེ་སྒྲུབ་སྡིག་སྤང་ལ་སྐུལ་བ་ནང་བཞིན་དཀར་པོ་དགེ་བའི་ལས་ལ་བརྩོན་པར་བྱས།
ཉིས་སྟོང་བཅུ་གཅིག་ལོར། དབྱར་གསུམ་གྱི་མཛེས་པའི་དཔལ་ཡོན་རི་ཀླུང་ཀུན་ཏུ་ཤར་ཅིང་། སྣ་བརྒྱའི་མེ་ཏོག་གི་དྲི་ངད་གང་སར་འཐུལ་བའི་སྤྱི་ཟླ་དྲུག་པའི་ཟླ་སྨད་ཙམ་ལ་སྲིང་ཆུང་མའི་བརླ་
གཡས་པ་ལ་གཟེར་མིག་མི་ཆུང་བ་ཞིག་བརྒྱབ་ནས་ཉིན་ཞག་འགྲོ་རིམ་བཞིན་དུ་གཟེར་མིག་ཇེ་ཆེ་དང་། བརླ་ཤ་ཡང་རིམ་བཞིན་སྒྲུང་མགོ་བརྩམས། དེ་ནས་སྲིང་ཆུང་མ་ཁོང་མོ་སྨན་པ་ཞིག་ཡིན་
པའི་ཆ་ནས་སྨན་བཅོས་གང་ལ་གང་འཚམ་ཞིག་བྱས་ཀྱང་། ཡར་དྲག་ཅི་ཡང་མ་བྱུང་བར་གཉེན་ཁ་ཇེ་ཆེར་སོང་བའི་སྣང་བ་བྱུང་། དེ་ནས་སྲིང་མོ་ཉི་མ་བཟང་མོས་ནད་གཡོག་ཞུས་ཏེ་ཁོང་བོ་སྤུན་



གཉིས་ཟི་ལིང་དུ་སོང་ནས་མཚོ་སྔོན་ཞིང་ཆེན་སྨན་ཁང་ནས་སྨན་བཅོས་བྱས། སྐབས་དེར་སྨན་པས་ནད་འདི་རྐང་པའི་རྩ་ནད་གཅིག་ཡིན་པར་འདྲ་ཡང་། བརླ་རྨེན་སྐྲང་པ་འདི་ལ་བལྟས་ན་སྤྱིར་
བཏང་གི་རྩ་ནད་ཅིག་ཡིན་རྒྱུ་མ་རེད་ཅེས་པ་སོགས་ནད་ངོ་ཐག་ཆོད་པ་ཞིག་ལར་ནས་མ་བྱུང་། གང་ལྟར་ཀྱང་སྨན་ཁང་དེར་ཟླ་བ་གཅིག་ཡས་མས་ཤིག་ལ་སྨན་བཅོས་སུ་བསྡད་པས་སྐྲང་པ་ཅུང་ཟད་
ཞི་རྗེས་ཁོང་བོ་སྤུན་གཉིས་པོ་སྨན་ཁང་ནས་ཐོན་ཏེ་ཡར་ཕ་ཡུལ་ལ་ཕེབས་བྱུང་། སྲིང་ཆུང་མས་ཕ་ཡུལ་ནས་བདུན་ཕྲག་གཅིག་ཙམ་ལ་ཡང་སྐུ་མལ་མ་བརྟེན་པར་ཡུལ་ཤུལ་རྫོང་སྨན་ཁང་གི་ལས་
གནས་ཐོག་ཏུ་ཞུགས་ཏེ་སྔ་ཕྱི་ཟླ་བ་ཕྱེད་གཉིས་ཙམ་ལ་ལས་དོན་བསྒྲུབས། དེ་རྗེས་ནད་གཞི་ཇེ་ཐུར་སོང་སྟེ་མཐར་ལས་ཁུངས་ཀྱི་མགོ་ཁྲིད་ལ་གནང་བ་ཞུས་ནས་ཁྱིམ་དུ་བསྡད།
སྐབས་དེའི་སྔ་ཕྱི་ལ་ངེད་མིང་སྲིང་ཚོས་ས་དགེ་བཀའ་རྙིང་ཁྱད་མེད་དུ་སོ་སོའི་དད་པ་དག་སྣང་ཆེ་སའི་ལྷ་བླ་མ་དག་གི་མདུན་ནས་རིམ་གྲོ་ཞུས་ནས་བསྒྲུབས་ཀྱང་བརླ་གཡས་པ་སྐྲང་སྦོས་ཀྱི་ཐད་
ནས་ཡར་དྲག་བསམ་ཚོད་ཙམ་ཞིག་ཅི་ཡང་མ་བྱུང་། འོན་ཏེ་དོན་དེར་ངེད་ཕ་བུ་ཚོས་དཀོན་མཆོག་རིན་ཆེན་རྣམ་གསུམ་གྱི་བྱིན་མཐུ་དང་སོ་སོའི་ལས་འབྲས་ལ་ཡིད་ཆེས་བྱེད་པ་དེ་རྩ་བ་
ད་པ་དེ་རྩ་བ་ནས་ལྷོད་
མ་མྱོང་། ན་ནད་ཚ་གསུམ་འདིས་ངེད་དུད་ཡར་འགྲོ་ཚང་ལ་སེམས་ཐོག་གི་སྡུག་བསྔལ་དང་དཔལ་འབྱོར་གྱི་དཀའ་ངལ་ཅུང་ཟད་རེ་བྱུང་ཡོད་ཀྱང་། འདི་ནི་སྐྱེ་རེས་འདི་ནས་རྙེད་ཅིང་བསགས་པའི་
ཆོས་སྐལ་བསོད་ནམས་དཔག་མེད་ཅིག་རེད་ཅེས་ཨ་ཕས་ཉིན་བཞིན་གསུངས་ཀྱིན་འདུག་པས། ངེད་ཤུལ་ལུས་ཀྱི་མིང་སྲིང་ཚོ་དང་། མག་པ། མནའ་མ་ཚང་མ་ལ་ཕན་ཐོགས་ཆེན་པོ་བྱུང་།
ནམ་ཟླ་རིམ་བཞིན་ཇེ་འཁྱག་ཏུ་སོང་བས་གཞུང་ཕྱོགས་ནས་ཕ་ཡུལ་གྱི་གནོད་ཤུལ་བསྐྱར་སྐྲུན་གྱི་ལས་ཀ་མཚམས་འཇོག་དགོས་སྟབས། ང་རང་ཡང་དགོན་པ་བསྐྱར་བཞེངས་གཞུང་ལས་ཁང་ནས་
དགོངས་པ་ཞུས་ཏེ་སྲིང་ཆུང་མ་ཁྲིད་ནས་ཀན་སུའུ་ཞིང་ཆེན་གྱི་ལན་ཀྲུའུ་གྲོང་ཁྱེར་ལ་སྨན་བཅོས་བྱེད་དུ་སོང་བ་ཡིན། ལན་ཀྲུའུ་ནས་ལན་ཀྲུའུ་སློབ་ཆེན་གྱི་སྨན་ཁང་གཉིས་པ་ནས་སྨན་བཅོས་བྱས།
ལམ་བར་དང་གྲོང་ཁྱེར་དེ་དག་ནས་ངེད་མིང་སྲིང་གཉིས་ཀྱིས་སོ་སོའི་བགྲང་ཕྲེང་ལག་ཏུ་བཟུང་ནས་མ་ཎི་དང་ས་ཏཱ་སོགས་ཅི་རིགས་བསོག་པའི་སྐབས་སུ་ཡུལ་མི་སྤུན་ཟླ་དག་དང་འཕྲད་ན་ངོ་
འཛུམ་སྟོན་ཅིང་། ཆོས་དད་མེད་པའི་མི་ཚོས་མཐོང་ན་ཁོག་འཛུམ་ཞིག་སྟོན་ནས་འགྲོ། ལན་ཀྲུའུ་ལ་སླེབས་རྗེས་ངེད་མིང་སྲིང་གཉིས་སྨན་ཁང་དུ་ཉིན་ཞག་བཅུ་གྲངས་ཤིག་བསྡད། སྨན་ཁང་གཉིས་
286



པའི་ཉེ་འགྲམ་དུ་ཁ་ཆེ་དགོན་པ་ཞིག་འདུག་པས་ཉིན་རྟག་པར་ནངས་མོ་ཆུ་ཚོད་ལྔ་པ་ཡས་མས་སུ་ཁ་ཆེ་བླ་མས་གསུངས་པའི་འདོན་ཆོས་རྒྱང་བསྒྲགས་ལས་གཏོང་པས། འདུ་འཛི་ཆེ་ཞིང་གཙང་སྦྲ་
མེད་པའི་གྲོང་ཁྱེར་འདི་ལ་ཐུན་མོང་མ་ཡིན་པའི་ཡུལ་ཆོས་རིག་གནས་ཀྱི་བྲོ་བ་གཅིག་སྟེར་ཡོང་གིན་འདུག །སྐབས་རེ་ངེད་མིང་སྲིང་གཉིས་ཀྱིས་སྨན་ཁང་ནས་རྩམ་ཁུག་ཁ་དཀྲོལ་ནས་རྩམ་པ་ཟ་
ཚེ། དེར་ཡོད་ཀྱི་ནད་རོགས་ཚོས་ཡ་མཚན་དང་བཅས་བསམ་ཡུལ་ལས་འདས་པའི་དྲི་བ་མང་པོ་དྲིས། དཔེར་ན། ཁྱོད་ཚོ་ཕ་ཡུལ་ལ་གྲོ་འབྲས་ཟ་རྒྱུ་འབེལ་མོ་ཨེ་ཡོད། ཡུལ་མི་རྣམས་གྲོ་འབྲས་ཟ་བར་
དགའ་མོ་ཡོད་དམ། རྩམ་པ་ནང་དུ་འཕེན་པའི་སེར་རིལ་རིལ་འདི་ཅི་ཡིན་ནམ། འདི་བཟོ་གྲྭ་གང་ནས་ཐོན་པ་རེད་སོགས་ཀྱི་དྲི་བ་ལྟ་བུའོ། །
ཉིན་དེ་དག་གི་རིང་ལ་སྲིང་མོ་ངེད་གཉིས་ཀྱིས་ཕྱོགས་གཅིག་ནས་མཚོ་སྔོན་ཞིང་ཆེན་གྱི་སྨན་ཁང་གིས་ནད་བརྟག་དང་སྨན་བཅོས་བྱེད་སྟངས་ལ་གཞི་བཅོལ་ནས་སྨན་ཟོས། ཕྱོགས་གཅིག་ནས་སྨན་
ཁང་འདིའི་སྨན་པ་ལ་ཡང་བསྐྱར་དུ་བརྟག་དཔྱད་བྱེད་དུ་བཅུག ཉིན་ཞིག་ལ་སྨན་པས་བརླ་རྨེན་སྐྲང་པ་འདི་ནད་གཞི་གང་ལས་བྱུང་བ་ཡིན་པར་མི་ཤེས་པས། ཁྱོད་རང་ཚོས་ཁྱིམ་གྱི་འབྱོར་འཁོས་
ཀྱིས་འཇོན་པ་ཡིན་ན་པེ་ཅིན་དང་ཧྲང་ཧེ་གཉིས་ལས་གང་རུང་ཞིག་ཏུ་སོང་ནས་ནད་བརྟག་སྨན་བཅོས་བྱས་ན་ལེགས་པར་འདུག་ཅེས་གསུངས་པ་ན། ངེད་མིང་སྲིང་གཉིས་ཀྱིས་ཡར་ཁྱིམ་མི་ལ་དེ་
ལྟར་ཞུས། མཐར་ས་ཆ་དེ་གཉིས་ཀྱི་སྨན་ཁང་གི་གནས་ཚུལ་དང་ཆ་རྐྱེན། སྨན་པའི་མཁས་ཡོན་དང་ལག་རྩལ་སོགས་ལ་ཡང་ཡང་བསྡུར་བ་དང་། བླ་མའི་མོ་ལུང་ལའང་བལྟས་ནས་མཐར་ཧྲང་ཧེ་རུ་
ངའི་སྲིང་རྒན་མ་སྒྲོན་མ་ཚེ་མཚོ་དང་། ངའི་སྲིང་མོ་ཉི་མ་བཟང་མོ་ངེད་བཞི་པོ་ཡང་མེ་འཁོར་དུ་བསྡད་དེ་སྲིང་ཆུང་མའི་ནད་བརྟག་སྨན་བཅོས་བྱེད་དུ་སོང་།
ལན་ཀྲུའུ་དང་ཟི་ལིང་ནས་སྲིང་ཆུང་མ་ཉིད་ཡར་འགྲོ་མར་འགྲོ་བྱེད་དུས་ངས་སྨན་ཁང་དུ་བསྡད་རིང་ལ་ཉོས་པའི་མལ་གོས་ཉལ་སྟན་དང་། ཁྱིམ་ནས་ཁུར་ཡོང་བའི་མར་རྩམ་པ་སོགས་ཅ་ལག་ལྗིད་
པོ་དག་ཁུར་བ་དང་། སྲིང་མོས་ངེད་གཉིས་ཀྱི་ཁ་ཏོན་དང་ཁ་ངོ་བཀྲུ་ཆས་སོགས་ཁྱེར་བཞིན་ཡོད། འོན་ཀྱང་གཞུང་ལམ་ནས་གླ་འཁོར་གླ་རྒྱུ་རྙེད་མི་རྙེད་བྱེད་པའི་སྐབས་སུ་སྲིང་མོའི་འགྲོ་འདུག་ལ་
དཀའ་ཁག་བསམ་གྱིས་མི་ཁྱབ་པ་ཐེབས་བྱུང་། ད་ལྟ་ངས་བརྙན་འཕྲིན་ལས་གྲོང་གསེབ་ཀྱི་མི་ཚོ་གྲོང་ཁྱེར་དུ་འགྲོ་བའི་ཚེ་ཁུར་པོ་ཆེ་མ་ཆུང་གསུམ་ཁུར་ཁྱེར་འདྲུད་གསུམ་གྱི་འགྲོ་བའི་གནས་ཚུལ་
287



མཐོང་དུས་ངས་སྲིང་ཆུང་མ་ངེད་གཉིས་ཀྱི་འགྲོ་ས་བསྡད་ཤུལ་དེ་དག་དྲན་ནས་སེམས་ལ་སྐྱོ་སྣང་ཚད་མེད་སྐྱེ་ཡོང་གིན་འདུག
འོ། དེ་ནས་ངེད་མིང་སྲིང་བཞི་པོ་ཧྲང་ཧེ་རུ་ཐོན་རྗེས། ནད་གཞི་བརྟག་དཔྱད་བྱེད་པའི་སྐབས་སུ་སྔ་ཕྱི་གཉིས་ལ་ཧྲང་ཧེའི་གྲོང་གི་སྨན་ཁང་སྐད་གྲགས་ཅན་བཞི་ལྔ་ཙམ་གྱི་ནང་ནས་སྲིང་ཆུང་མ་
འདིའི་ནད་གཞི་དང་ནད་རྟགས་ལ་བསྟུན་ཏེ་མཐར་ཁྲང་ཧེ་སྨན་ཁང་ཞེས་པ་དེར་བསྡད་པ་ཡིན། ཉི་མ་གཉིས་གསུམ་མཚམས་ནས་སྨན་པས་སྲིང་ཆུང་མ་འདིའི་ནད་གཞི་ནི་ལྗིད་མོ་ཡིན་ཞིང༌། བརླ་
རྨེན་སྐྲང་རྒྱུ་འདི་ནི་ནད་སྐྲན་སྡུག་ཤོས་དེ་ཡིན་པའི་དོགས་པ་འདུག མུ་མཐུད་དུ་ཁབ་བཙགས་དང་འབིགས་བཙགས་ཀྱིས་བརླ་རྨེན་ཐོག་ནས་ནད་རྨེན་གྱི་ཤ་རྡོག་ཅིག་ལེན་དགོས་པར་འདུག་ཟེར་
བ་སོགས་འཇིགས་སྐྲག་དང་ཞེད་སྣང་བསམ་ཡུལ་ལས་འདས་དགོས་པའི་གཏམ་ཞིག་བཤད་པས་ན། སྲིང་མོ་ཉི་མ་བཟང་མོ་ངེད་ཚོ་ནི་དར་གཅིག་ལ་ཧང་ནས་བྱང་ཁོག་ཏུ་དྲན་པ་ཁྲ་རིལ་དེ་ཡང་རང་
གནས་སུ་མེད་པའི་ཚུལ་དུ་སོང་། དེ་ནས་ཡར་ཕ་ཡུལ་དུ་ཁ་པར་བཏང་ནས་གཅེན་པོ་ཀརྨ་ཚེ་འཕེལ་དང་། སྲིང་རྒན་མ་ཚངས་དབྱངས་དཔལ་མོ་སོགས་ལ་སྙིང་ཕྲུག་ཕྱུང་པའི་གཏམ་སྐྱོ་པོ་དེ་ཞུས།།
དེའི་ཕྱི་ཉིན་ནས་ཇོ་ཀུན་དགའ་བསྟན་འཛིན་དང་། པད་དཔལ་མཚོ་མོ་གཉིས་ཕ་ཡུལ་ནས་ཆས་ཏེ་ཉིན་ཞག་གསུམ་གྱི་མཚམས་སུ་གྲོང་ཁྱེར་ཆེན་མོ་ཧྲང་ཧེ་རུ་སླེབས།
ངས་ཉིན་མོ་སྲིང་ཆུང་མ་ལ་ནད་གཡོག་བྱས་རྗེས་དགོང་མོ་ཁོམ་ལོང་རེ་བཙལ་ཏེ་ཁྲང་ཧེ་སྨན་ཁང་གི་ཉེ་འགྲམ་དུ་གྲྭ་ཤག་ཅིག་ཡོད་པ་དེར་སོང་ནས་དྲ་ཚིགས་ཀྱི་སྒང་ནས་བརླ་ཆེན་རྐྱང་པའི་ནད་
གཞི་དེ་དངོས་གནས་སྨན་པས་གསུངས་པ་ལྟ་བུའི་སྐྲན་ནད་ངན་པ་དེ་ཡིན་མིན་གྱི་ཤེས་བྱ་སྐོར་འཚོལ་བཤེར་བྱས། ཉིན་ཞིག་ལ་ངས་སྐྲན་ནད་ངན་པ་དེ་ཡིན་ན་ནད་རྟགས་ཤིག་ལ་རྒྱུ་མཚན་ཅི་ཡང་
མེད་པར་ལུས་ལ་རྔུལ་ནག་དཀྲིགས་ཤིང་། སྐབས་རེ་མཚན་མོའི་དུས་སུ་སྔས་ཁེབས་ཀྱང་བངས་པར་དོགས་པའི་རྔུལ་ནག་འབབ་རྒྱུ་ཡོད་པར་ཤེས། དེའི་ཕྱི་ཉིན་མ་སྲིང་མོ་ཉི་མ་ལ་སྲིང་ཆུང་མ་ལ་སྔར་
ནད་རྟགས་དེ་རིགས་བྱུང་ཡོད་མེད་ཁྱོད་ཀྱིས་ཨེ་ཤེས་ཞེས་དྲིས་ཚེ། སྲིང་མོ་ཉི་མས་ང་ལ་བཤད་རྒྱུར། ཁོང་བོ་སྤུན་གཉིས་ཟི་ལིང་ནས་ཞིང་ཆེན་སྨན་ཁང་དུ་བསྡད་པའི་སྐབས་སུ་སྲིང་ཆུང་མ་ལ་
ང་མ་ལ་རྔུལ་
ནག་ཐེངས་འགའ་བབས་པའི་གནས་ཚུལ་བྱུང་ཞེས་ཟེར། ཡང་ཉིན་ཞིག་ལ་ངས་དྲྭ་ཚིགས་སྒང་ནས་རང་རྒྱལ་ཀྲུང་དབྱང་བརྙན་འཕྲིན་ལས་ཁུངས་ཀྱི་སྐད་གྲགས་ཅན་གྱི་སྙན་སྒྲོན་པ་ལའོ་ཅིན་དང་།
288



ནོར་ལེན་སྲས་མོ་ཞེས་པ་ལོ་འགའི་སྔོན་དུ་རྒྱལ་ཡོངས་ལ་སྐད་གྲགས་ཆོད་པའི་མུ་འབྲེལ་བརྙན་འཕྲིན་ཟློས་གར་ལས་འཁྲབ་སྟོན་བྱེད་པའི་བརྙན་མ་ “ ཞིག་ལའང་རྨེན་སྐྲན་ངན་པའི་ནད་གཞི་འདི་
ཕོག་ནས་གྲོངས་སོང་བར་ཤེས་པས་སེམས་སུ་སྡུག་བསྔལ་དང་འཇིགས་སྐྲག་ཆེན་མོ་བྱུང་།
སྤྱིར་ནད་འདི་ལ་ཁྱིམ་ཚང་གི་ཁྲག་བརྒྱུད་ནས་ཡོང་བའི་ནད་གཞི་ལྟ་བུ་ཞིག་ཀྱང་ཡོད། ཁྱིམ་བརྒྱུད་ལ་དེ་འདྲ་མེད་པར་ཕྱིས་སུ་ནད་གསར་དུ་ཕོགས་པ་ཡིན་ན་དེ་ལའང་ཕྱི་རོལ་གྱི་རྒྱུ་རྐྱེན་མི་འདྲ་བ་
མང་ཡང་། གཙོ་བོ་ནི་རང་གི་སྔར་ཡོད་ཀྱི་བཟའ་བཏུང་བྱེད་སྟངས་ལ་གློ་བུར་དུ་འགྱུར་བ་འགྲོ་བ་དང་། དུས་རྟག་ཏུ་སེམས་སུ་སྡུག་བསྔལ་ཆེན་པོ་ཡོད་པ། ཉལ་ཆས་དང་སྡོད་ཁང་གི་རིགས་ལ་དུག་
འགྱུར་གྱི་རྫས་ཡོད་པ་སོགས་ཀྱིས་ཁྱོད་ཀྱི་ལུས་ཀྱི་ཕྲ་ཕུང་ལ་གནོད་པ་ཐེབས་པ་སོགས་ཡིན་པར་འདུག གོང་གསལ་གྱི་ནད་ཕོགས་རྐྱེན་དེ་དག་ལ་གཞིགས་ནས་བསམ་བློ་ཞིག་བཏང་ན་སྲིང་ཆུང་
མ་ལ་ནད་གཞི་ཚབས་ཆེན་འདི་ཕོགས་པར་གཙོ་བོར་རྒྱུ་རྐྱེན་གཉིས་མཐོང་སྟེ། གཅིག་ནི་སྲིང་ཆུང་མས་ངེད་ཚང་གི་སྤུན་ཆུང་ཉིད་བདེ་བར་གཤེགས་ནས་བཟུང་ལོ་ཕྱེད་གཉིས་ལྷག་ལ་དམར་ཟས་
སྤོང་བ་དང་། གཉིས་སུ་སྤུན་ཆུང་བདེ་བར་གཤེགས་པར་ཁོང་གཉིས་ནི་འབྲོང་མདའི་ཡུལ་ཚོ་སློབ་ཆུང་ནས་འཆི་གསོན་མ་བྲལ་བར་དུ་ཕལ་ཆེར་མཉམ་འགྲོ་མཉམ་འདུག་བྱས་པས་མིང་པོ་ཆུང་བ་
ནི་ཁོང་མོའི་དཔྲལ་བའི་མིག་དང་ཁོག་གི་སྙིང་ལྟ་བུར་གྱུར་ཡོད། སྤུན་ཆུང་ཞིང་དུ་གཤེགས་དུས་སྤྱིར་ཕ་རྒན་དྲིན་ཆེན་གཙོས་པའི་ངེད་མིང་སྲིང་ཚང་མ་ལ་སྡུག་བསྔལ་རི་ལས་ཆེ་བ་ཞིག་བྱུང་ཡང་།
ངེད་འཁོར་བ་བཟུང་ཟིན་པའི་མིང་སྲིང་ཆེ་བ་བཞི་ནི་སོ་སོའི་བཟའ་ཚེ་རོགས་དང་རྐང་བུ་རྒྱུད་ལ་སྡུག་བཤད་དུ་བཤད་བྱེད་ཆོག་ལ། སེམས་ཀྱང་ཁྱིམ་ཚང་ལག་མཐིལ་ཙམ་དེའི་ཆེད་དུ་གང་ལ་གང་
འཚམ་ཞིག་ཡེངས་སུ་འགྲོ། སྲིང་ཆུང་མ་ནི་ཉིན་མཚན་དབྱེར་མེད་དུ་མིང་པོ་དྲིན་ཆེན་དེའི་འགྲོ་ས་སྡོད་ཤུལ་རྐྱང་རྐྱང་ལ་ཁ་བློ་སྤྱོད་གསུམ་བསྐོར་དྲགས་པས་མཐར་ལུས་སེམས་གཉིས་ཀ་གཅོང་ནད་
ཀྱིས་ཟིན་སོང་།
23）
{) བརྙན་མ་ནི་བརྙན་འཕྲིན་ཟློས་གར་འཁྲབ་སྟོན་བྱེད་མཁན་གྱི་སྐྱེས་མ་ལ་ཟེར་བ་ཡིན།



ཨ་ཕ་ནི་ནམ་རྒྱུན་དུ་ཁ་ཏོན་དགེ་སྦྱོར་གྱི་ལས་ལ་འབད་ཅིང་། སྐྱེ་འཆི་ལས་འབྲས་སོགས་ཀྱི་སྐོར་ནས་སྲིང་ཆུང་མ་ལས་བློ་ཁོག་ཡངས་ཤིང་ཤེས་པ་ཆེ་བས་དེང་སང་ཡང་བསྙུང་རྒྱུ་ཆེར་མི་འདུག
སྐབས་དེར་ངེད་ཚང་ལ་ཞང་རྒན་དུ་ཉེ་མིང་ཐོགས་པའི་བླ་རྒན་ལ་གཡུང་དྲུང་མཐའ་ཡས་ཞུ་བ་གང་ཉིད་ཧྲང་ཧེ་རུ་ཕེབས་པ་དང་སྟབས་འཁེལ་བས། ཁོང་གིས་ཚེ་ལྷའི་དབང་བརྒྱ་སོགས་གནང་སྟེ་
སྲིང་ཆུང་མ་འདིའི་མིང་ལ་ཚེ་རིང་སྒྲོལ་མ་ཟེར་བ་མིང་གསར་པ་ཞིག་གནང་བྱུང་བས་ངེད་མིང་སྲིང་ཚོས། ཕྱོགས་གཅིག་ནས་ཁྲང་ཧེ་སྨན་ཁང་གི་སྨན་བཅོས་ལ་བརྟེན་པ་དང་། ཕྱོགས་གཅིག་ནས་
བཅའ་བ་རིམ་གྲོ་ཡི་མཐུ་ལས་བྱད་གདོན་ནད་རིགས་འདི་བྱུང་བ་ཡིན་ན་རེབ་འདིར་ཐར་ཡོང་ན་སྙམ་ནས་ཟླ་གཅིག་ལྷག་ལ་བསྡད། འོན་ཏེ་སྲིང་མོའི་ནད་གཞི་ནི་ལྗིད་མོ་རང་ཡིན་པས་སྨན་པས་ཀྱང་
ཐབས་མེད་འུ་ཐུག་གི་ཐུགས་ངལ་གནང་བས་ན་ངེད་མིང་སྲིང་ཚོ་འུ་ཐུག་ཐབས་ཟད་ཀྱི་གནས་སུ་ལྷུང་ནས་མཐར་སྲིང་ཆུང་མ་ཡར་ཕ་ཡུལ་མདོ་ཁམས་ཀྱི་ཕྱོགས་སུ་བསྐྱོར།
སྲིང་ཆུང་མ་ཉིད་ཧྲང་ཧེ་རུ་སྨན་བཅོས་བྱེད་པའི་སྐབས་སུ་ཡང་ངེད་མིང་སྲིང་ཚོས་བཟའ་རྩམ་ཁྱེར་ཡོད། འོན་ཏེ་ཁྱིམ་ནས་ཡོང་ཁར་བྲེལ་འཚུབ་ཆེ་བས་ཆུ་ཚན་ནང་དུ་འདེབས་རྒྱུ་སྨྱུག་ཁྲ་སྦུག་ནང་
གི་བོད་ཇ་ཁུར་རྒྱུ་བརྗེད་སོང་བས། ངའི་སྲིང་རྒན་མ་སྒྲོན་མ་ཚེ་མཚོ་དང་། ཉི་མ་བཟང་མོ་གཉིས་ཀྱིས་ནངས་ཇ་ལ་ཕྱེ་རྩམ་ལྡག་ཞོར་དུ་ཁཱ་ཧྥེས་སམ་ཚིག་ཇ་འཐུང་ནས་བསྡད། ངས་ནི་སྔ་དྲོ་འཛམ་
གླིང་དུས་གསར་ཞེས་པའི་རྒྱ་ཡིག་གི་ཚགས་ཤོག་བལྟ་བ་དང་། དགོང་མོ་སྨོན་ལམ་སྣ་ལྔ་སོགས་ཁ་ཏོན་འདོན་པ་ཡིན། ངེད་མིང་སྲིང་ཚོའི་ལུས་ཐོག་ནས་བྱུང་བའི་བྱ་སྤྱོད་འདི་ཚང་མས་ང་ཚོའི་མི་
རབས་འདི་ཤར་ནུབ་གཉིས་ཀྱི་རིག་གནས་ཁྲོད་དུ་འཚོ་བཞིན་ཡོད་པ་རྟོགས་ཐུབ་ལ། ང་ཚོ་མི་རབས་འདི་རང་གཞན་གཉིས་ཀྱི་ལུགས་སྲོལ་བར་ནས་གོག་ནུར་བྱེད་བཞིན་ཡོད་པའང་ཤེས་ཐུབ། འོན་
ཏེ་ང་ཚོས་ཡ་རབས་སྡིག་མེད་ཀྱི་འཚོ་སྟངས་ལ་སློབ་སྦྱོང་དང་། ནང་འདྲེན། བེད་སྤྱོད་སོགས་ཡོང་ན་ཡག་པོ་འདུག་ཀྱང་། སྐབས་རེ་གཡམ་རྒྱུག་ཙམ་གྱིས་གཞན་གྱི་ཟ་ལུགས་གོན་སྟངས་ཚང་མ་ལིང་
གིས་ཁྱེར་ཞིང་སློབ་དགོས་པར་རྒྱུ་མཚན་དང་གནས་ལུགས་གཅིག་ཀྱང་མི་འདུག་
སྲིང་ཆུང་མ་ན་ནས་སྨན་ཁང་དུ་སྡོད་ཚེ་སྲིང་མོ་ཉི་མ་ངེད་ཚོས་སྨན་གཟུངས་དང་ཚེ་གཟུངས་སོགས་བགྲང་ཕྲེང་དུ་བསོགས་དུས་ནད་རོགས་ཚོས་ཡ་མཚན་གྱི་སྣང་བས་མགོ་བོ་གཡེང་ནས་ངེད་མིང་
29()



སྲིང་གཉིས་ལ་བལྟས། ཁོང་ཚོས་རང་གི་ལུས་ཟུངས་གསོ་བའི་ཆེད་དུ་འཚོ་བཅུད་ཆེ་ཞེས་མཐེ་མོ་ཙམ་ལས་མེད་པའི་ཉ་འབུ་དང་སྡིག་སྲིན་ཆུང་ཆུང་དེ་ཁ་ལ་གཏུག་ནས་རྩིབས་བར་གྱི་ཤ་ཁྲག་འཇིབ་
ཚེ་པད་དཔལ་མཚོ་མོས་ཡང་ཡང་ལྐོག་ལྟ་བྱས་ཏེ་སྐྲག་སྣང་ཆེན་པོ་ཤོར། དོན་དུ་འདི་ཚོ་ནི་འཚོ་སྟངས་མ་འདྲ་བ་ཞིག་གིས་ཕན་ཚུན་བར་ལ་ཡ་མཚན་དང་འཇིགས་སྐྲག་གི་སྣང་བ་འགོག་ཐབས་མེད་
པ་ཞིག་སྐྱེ་ཡོང་བ་ལོས་ཡིན།
སྲིང་ཆུང་མ་ལ་ནད་གཞི་ཚབས་ཆེན་འདི་ཐོག་པ་ནས་བཟུང་ངེད་ཕ་བུ་ཚོས་༧རྩ་བའི་བླ་མ་ངོར་ཆེན་རྡོ་རྗེ་འཆང་༧མཁན་རྒན་འཇམ་དབྱངས་བསྟན་པའི་ཉི་མ་དང་། སྒ་དམར་གསུམ་སྡེ་བརྒྱད་ཀྱི་
༧སྐྱབས་རྗེ་རྩ་བའི་བླ་མ་ལེགས་པ་རིན་པོ་ཆེའི་ཡང་སྤྲུལ་བསྟན་པའི་གསལ་བྱེད་༧སྡེ་གཞུང་རིན་པོ་ཆེ་མགོན་པོ་བསོད་ནམས་མཆོག་ལྡན་དབུར་བཞུགས་པའི་ས་དགེ་བཀའ་རྙིང་གི་རིས་མེད་བསྟན་
པ་འཛིན་པའི་སྐྱེས་ཆེན་དུ་མའི་མདུན་ནས་སྲིང་ཆུང་འདི་ལ་རིམ་གྲོ་མུ་མཐུད་དུ་ཞུས། སྤྱིར་བཏང་གི་ཆ་ནས་བཤད་ན་མ་ཎི་དང༌། ཡིག་བརྒྱ། ཚེ་གཟུངས་ཚེ་བསྙེན་སོགས་ནི་གྲངས་ཀ་འབུམ་དང་
དུང་བྱས་ནས་བབས་ཡོང་བས་ངེད་མིང་སྲིང་ཚང་རོགས་ཁོ་ནས་འདོན་པས་གྲངས་མི་ཟིན་པས་རྫ་སེར་ཤུལ་དགོན་སོགས་ལ་ཡོན་བརྒྱབ། མ་ཎི་དང་བཛྲའི་དུང་ཡོན་ལ་ཤོར་སྒོར་བརྒྱ་ཕྲག་འགའ་ཞིག་
ལས་ཐོབ་མི་འདུག་ཀྱང་རང་སེམས་རྣམ་པར་དག་ན་གཅིག་པར་ཡིན་ཚུལ་བླ་མས་གསུངས།
ལྷ་བླ་མ་རྣམ་པའི་མདུན་ས་ནས་སྲིང་ཆུང་མའི་རིམ་གྲོ་ལ་སྲོག་བླུའམ་ཚེ་ཐར་ལོ་གྲངས་དང་བརྒྱ་གྲངས་བྱས་ཏེ་བབས་ཡོང་དུས། ངེད་ཕ་བུ་ཚོས་ཀྱང་སྒ་སྐྱེ་མདོའི་ལུགས་ལྟར་དུ་ཉ་ལྕང་ཚོང་པའི་
ལག་ནས་ཟླ་རེའི་ཉ་སྟོང་ཚེས་བརྒྱད་ལ་གཏུག་སྟེ་རྒྱུན་དུས་ཟས་ཁང་ཆེན་མོ་ཁག་གིས་ཉོ་བའི་ཉ་ཆེན་བརྒྱ་སྐོར་རེ་སྲོག་བླུ་བྱས། དེ་ནས་ལོ་ཕྱེད་ཙམ་ལ་ཐུག་དུས་ཉ་པ་མིན་པའི་ཉ་པ་དེ་དག་དང་ཤེས་
འདྲིས་བྱུང་བས། ཁོང་ཚོས་ཁྱོད་ཚོས་ཉ་བཟའ་བ་མིན་ན་གྲངས་ཀྱི་ཆ་ནས་ཉ་ཆུང་དག་བླུས་དང་། ཁེ་ཡོང་གི་རེད། ཆོས་པས་ཉ་ཆེན་གཅིག་གི་ཚོད་དུ་ཉ་ཆུང་སུམ་ཅུ་བཞི་བཅུ་རེ་བླུས་ན་དེ་ཕན་ཡོན་
ཆེ་བ་མ་ཡིན་ནམ་ཞེས་བཤད་བྱུང་། དོན་དུ་ད་ལྟ་ཆེད་དུ་སྲོག་བླུ་རུ་སོང་བའི་ཚོང་ལས་གཞན་པ་ཞིག་ཀྱང་སྐྱེ་མདོ་རུ་དར་ནས་མི་མང་པོ་ཞིག་གི་ལས་ཀ་དེ་རིགས་གཉེར་གྱིན་འདུག སྐབས་ཤིག་ལ་
༡༦) |



3)
ངས་ཉ་ཚོང་དེ་ལ་ཉ་ཆུང་འདི་ཚོ་ཟི་ལིང་ནས་ཡར་སྐྱེ་མདོ་རུ་དབོར་འདྲེན་བྱེད་དུས་ཇི་ལྟར་བྱེད་པ་ཡིན་ཞེས་དྲིས་པ་ན། ཁོས་བཤད་རྒྱུར། ཟོང་འཁོར་ཆུང་ངུ་ནང་དུ་ཆུ་བླུགས་ནས་གསོ་རླུང་འདང་
ངེས་ཤིག་བརྒྱབ་རྗེས་ཡོང་ན་འགྲིག་གི་འདུག་ཅེས་ཟེར་བ་དང་། ཡང་ངས་དེ་ལ་ཉ་ཆུང་འདི་དག་ནི་སྲོག་བླུ་འབའ་ཞིག་གི་ཆེད་དུ་དབོར་འདྲེན་བྱེད་པ་ཡིན་ནམ་ཞེས་དྲིས་པ་ན། ཁོས་བཤད་རྒྱུར།
ཟས་ཁང་ཁག་གིས་ཉ་ཆུང་བའི་རིགས་གཏན་ནས་ཉོ་གི་མེད། འདི་ནི་ལུང་པ་འདིའི་ཡུལ་མི་ཚོས་དུས་ཤིག་ལ་ཐུག་དུས་མང་ན་སྒོར་སྟོང་ཕྲག་ཡས་མས་ཀྱིས་ཉོས་ནས་མར་བྱ་ཆུ་དང་། དཔལ་ཆུ།
འབྲི་ཆུ་གང་རུང་དུ་མངགས་པར་བཀལ་འགྲོ་བས། ཉ་ཆུང་འདིའི་ཚོང་ལས་ཡོང་སྒོ་ཡང་ཡག་པོ་འདུག་ཅེས་ཟེར།
ཀྱི་ཧུད། མི་ལ་ན་ཚ་ཡོང་དུས་རིམ་གྲོ་སྨན་བཅོས་ཅི་དྲག་གང་དྲག་གིས་དྲག་བསྐྱེད་ཅིག་ཨེ་ཡོང་བསམ་པ་ནི་ཆོས་ལྡན་སྐྱེ་བོ་ཚང་མའི་སེམས་ཁམས་ཤིག་ཡིན་པ་བཤད་མ་དགོས། འོན་ཏེ། སྲོག་བླུ་
ཚེ་ཐར་གྱི་རིམ་གྲོ་བབས་པའི་ཚེ་ན། ནོར་ལུག་སེམས་ཅན་རེ་བླུ་དགོས་ན་དཔལ་འབྱོར་གྱི་འཁོས་ཀས་འཇོན་གྱིན་མེད། མ་བླུས་ན་ནི་ཉམ་ཐག་ནད་པའི་ཁ་གཟུགས་ངོ་ཆོས་ལ་བལྟ་ཐེངས་རེ་ལ་ཡིད་
སེམས་སྡུག་གི་མཚོ་མོ་རུ་ལྷུང་། དེ་འདྲ་ཐབས་ཟད་འུ་ཐུག་གི་སྐབས་སུ་སྲོག་བླུ་རུ་རང་སེམས་རང་ གིས་གསོ་སྤྱད་ལ་ཉ་འདི་སྲོག་བླུ་བྱེད་པ་ནི་ཅི་འདྲ་ལྡོག་ཐབས་མེད་པའི་ཤ་ཚ་སྙིང་རྗེ་ཅན་གྱི་ལས་ཀ་
ཞིག་རེད།
292
(2 དུས་ཤིག་ལ་ཐུག་ཅེས་པ་ནི་ཟླ་རེ་ནང་ནས་དགེ་སྒྲུབ་སྡིག་སྤོང་བྱས་ནས་འགྱུར་སྐྱེད་ཆེ་བའི་དུས་ཆེན་ལ་ཟེར། དེ་ནི་སྤྱིར་བཏང་གི་ཆ་ནས་བཤད་ན་ཟླ་རེ་ནང་དུ་ཉིན་ཞག་བརྒྱད་ལ་དགེ་སྒྲུབ་སྡིག་སྤོང་བྱས་ནས་འགྱུར་བསྐྱེད་ཆེའོ། ། དེ་ནི་བོད་ཚེས་གཅིག་ནི་
སངས་རྒྱས་ཏིང་ངེ་འཛིན་རྒྱལ་པོའི་དུས་ཆེན་ཡིན་པས་བརྒྱ་འགྱུར་ཡིན་པ་དང༌། བོད་ཚེས་བརྒྱད་ལ་སངས་རྒྱས་སྨན་བླའི་དུས་ཆེན་ཡིན་པས་སྟོང་འགྱུར་ཡིན་པ་དང་། ཚེས་བཅུ་ལ་ཨོ་རྒྱན་དང་སངས་རྒྱས་སྟོང་གི་དུས་ཆེན་ཡིན་པས་འབུམ་འགྱུར་ཡིན་པ་དང་། བོད་
ཚེས་བཅོ་ལྔ་ལ་སངས་རྒྱས་སྣང་བ་མཐའ་ཡས་ཀྱི་དུས་ཆེན་ཡིན་པས་བྱེ་འགྱུར་ཡིན་པ་དང་། ཚེས་བཅོ་བརྒྱད་ནི་འཕགས་པ་སྤྱན་རས་གཟིགས་ཀྱི་དུས་ཆེན་ཡིན་པས་ས་འགྱུར་དང་། ཚེས་ཉེར་གཅིག་ནི་འཕགས་པ་ས་ཡི་སྙིང་པོའི་དུས་ཆེན་ཡིན་པས་དུང་འགྱུར་
ཡིན། ཚེས་ཉེར་ལྔ་ནི་མཁའ་འགྲོའི་དུས་ཆེན་ཡིན་པས་འབུམ་འགྱུར་དང་། གནམ་གང་ནི་སངས་རྒྱས་ཤཱཀྱ་ཐུབ་པའི་དུས་ཆེན་ཡིན་པས་དུང་དགུ་འགྱུར་ཡིན་པ་འདུག་
(༧ བྱ་ཆུ་ནི་ཁམས་སྐྱེ་མདོའི་ནུབ་བྱང་མཚམས་ཀྱི་ས་ཆ། བྱ་ཤུལ་ཁོག་ནས་མར་ཤར་དུ་འབབ་པའི་ཆུ་བོ་ཞིག་གི་མིང་ཡིན། བྱ་ཤུལ་ཁོག་ནས་འབབ་པས་མིང་དེ་ལྟར་དུ་ཐོགས་པ་ཡིན།
( དཔལ་ཆུ་ནི་ཁམས་སྐྱེ་མདོའི་ལྷོ་ནུབ་མཚམས་སུ་ཡོད་པའི་ཐང་ཆེན་དཔལ་ཐང་ཟེར་བ་ནས་མར་འབབ་པའི་ཆུ་བོ་ཞིག་གི་མིང་ཡིན། མིང་ཡང་དཔལ་ཐང་ནས་མར་འབྲི་ཆུ་རུ་འདྲེས་པས་དཔལ་ཆུ་ཐོགས་པ་ཡིན།



293
ད་དུང་དགེ་སྒྲུབ་སྡིག་སྤོང་གི་ལས་ཀ་ཐད་ནས་བཤད་ན་གཤིན་རྗེའི་མདུན་དུ་རྒན་མོ་ཇོ་དར་ཁ་གང་གི་དགེ་བ་ལས་ཆེ་བ་མེད་ཅེས་པ་ནི་ལོས་བདེན། རང་རེ་དད་ལྡན་པ་དག་གིས་ཇོ་དར་ཁ་
རྡོ་དར་ཁ་གང་བླུས་
པའི་ཚེ་ན་སེར་སྣ་འཇུངས་འགག་མ་ཤོར་ན་ཚེ་འདིར་དམ་ཚིག་ཉམས་ཆག་ཅིག་ཤོར་རྒྱུ་མི་འདུག་པས་དགེ་བ་ཡག་ཤོས་ནི་དེ་རེད་འདུག་ཅེས་སྤྱི་ཚོགས་རྙིང་པའི་བན་རྒན་རྣམ་པས་གསུངས་པ་ནི་
ཐུགས་དག་གོ །
དེ་ཡང་ཇོ་དར་སྒྲོན་པའི་སྐབས་སུ་ཤིང་ཐོ་ཐོ་ཞིག་དང་། བྲག་འབུར་འབུར་ཞིག་གི་སྣེ་རུ་བཏགས་པ་ཙམ་གྱིས་ནི་ཅི་ཡང་མི་ཡོང་བས་ངེས་པར་དུ་ས་གཙང་མ། རླུང་གིས་སྐྱོད་ཐུབ་པའི་གནས་ཤིག་ཏུ་
ཅི་ནས་ཀྱང་སྒྲོན་ཐུབ་དགོས་པར་འདུག ཆོས་གཞུང་ནང་དུ་ཆུ་ཆེན་གཙང་པོ་ཁ་རུ་ཇོ་དར་སྒྲོན་ན་ཆུ་དེ་འཐུང་ཚད་དང་ཆུ་དེར་གནས་པའི་སྲོག་ཆགས་ཐམས་ཅད་ངན་སོང་གསུམ་གྱི་སྐྱེ་སྒོ་ཆོད་པ་
ཡིན་ཞེས་པའི་གསུང་ལ་བལྟས་ནས་དེང་སང་སྐྱེ་བོ་འགའ་རེས་གྲོང་དཀྱིལ་གྱི་ཟམ་ཆེན་དང་། གློག་སྐུད་ཀ་ཆེན་སོགས་ཀྱི་ཐོག་ལ་ཇོ་དར་སྒྲོན་པ་འདི་ནི་ཅུང་ཟད་མ་བརྟག་པའི་བྱ་བ་ཞིག་རེད། སྤྱིར་
བཏང་གི་ཆུ་ཆེན་གཙང་པོ་ཁ་རུ་སྒྲོན་ན་ནི་དགེ་བའི་ལས་དཔེ་མེད་པ་ཞིག་ཅིའི་ཕྱིར་མིན། འོན་ཏེ་ལས་སླ་པོ་དང་སྟབས་བདེ་པོ་རུ་བསམ་ནས་འགྲོ་བ་སེམས་ཅན་འགྲོ་སའི་ཟམ་པ་ཁ་རུ་ཇོ་དར་སྒྲོན་
པ་ཡིན་ནའང་ཟམ་གདན་དང་ཟམ་པའི་ལག་སྐྱོར་གཡས་གཡོན་གཉིས་ལ་ཇོ་དར་མང་དྲགས་ནས་རླུང་གིས་རྡོ་དར་གཡུག་པའི་རླུང་ཤུགས་ཀྱིས་ཟམ་པར་གནོད་སྐྱོན་ཆེན་པོ་བྱུང་སྟེ། ཉེས་ཆེ་ན་ནམ་
ཞིག་གི་དུས་སུ་མི་རྒྱུ་ཟོག་གསུམ་ཆུ་ཆེན་ནང་དུ་གཡུག་པའི་ཉེན་ཁ་ཆེ། དེ་མ་ཚད་གྲོང་དཀྱིལ་གྱི་ཟམ་པའི་ཇོ་དར་དག་ལ་ཆོས་ལ་མི་དད་པའི་གང་ཟག་ཚོས་གཅིན་བཏབ་པ་དང་། མི་གཙང་བའི་
ལག་པ་འཕྱི་བ། ཐ་ན་སེམས་ཅན་བསད་པའི་བཙོ་ཁྲག་སོགས་ཀྱང་བསྐུ་བའི་གནས་ཚུལ་ཡོང་ངེས་གདའ། ཉིན་ཞག་ཟླ་དུས་ཡུན་རིང་སོང་བའི་ཇོ་ལུང་ནི་ཉི་མས་བསྲེག་ཅིང་རླུང་གིས་གཡོ་དྲགས་
པས་ཆད་དེ་ཇོ་དར་གྱི་སྣེ་མོ་ཟམ་འོག་ནས་གཡུག་པ་སོགས་ལ་ཤེས་དང་མི་ཤེས་ཅི་རིགས་ཀྱི་སྒོ་ནས་འགོམ་ཡུག་བྱེད་པའང་སེམས་ཅན་མང་པོ་ཚོགས་ངན་གསོག་པའི་རྒྱུ་རུ་གྱུར།
ད་ལོ་ན་ནིང་ལ་འབིས་ཀྱི་རྣམ་པར་སྣང་མཛད་ལྟ་བུའི་གནས་རི་དག་གི་ངོས་སུ་ཇོ་དར་གྱིས་ཡུགས་གཅིག་ཏུ་བཀབ་འདུག་པས། བགྲང་བྱ་དུ་མར་སྐྱེས་ནས་ཅུང་ཟད་གཉོམ་ལག་རྒྱས་པའི་ཤིང་ཤུག་



པ་དེ་དག་རྩད་ནས་བཀོག་པ་དང་། ས་ངོས་ཀྱི་རྩི་ཤིང་མེ་ཏོག་ཚོགས་ཀྱང་སྐྱེ་སའི་ཁུང་མ་རྙེད་པར་ས་སྐྱ་ཐེར་དུ་ལུས་པ་དང༌། ཇོ་དར་དག་ནི་དར་ལྕེ་ཟད་ཁོམ་” དང་། ཐ་ན་སྣག་ཚའི་མདོག་ཙམ་ཡལ་
ཁོམ་མེད་པར་ས་རུ་ཆད་དེ་སངས་རྒྱས་ཀྱི་གསུང་རབ་དང་སྐུ་གཟུགས་དག་གིས་འོ་བརྒྱལ་ཚད་མེད་མྱོང་། དེ་མ་ཚད་གནས་སྐོར་པ་དག་ལའང་བགྲོད་ལམ་མི་བདེ་བར་བཟོས། ཆོས་ཀྱི་རྒྱུ་མཚན་མི་
ཤེས་པ་མི་ཚོས་ཇོ་དར་རྐང་འོག་ཏུ་བརྫི་ཞིང་འགོམ་ནས་རི་ཤོད་དུ་བབས་རྗེས། ད་དུང་ཇོ་བོ་རྣམ་པར་སྣང་མཛད་ཀྱི་སྐུ་བརྙན་མདུན་ནས་བྲང་ཁར་ཕྱག་རྒྱ་བཅས་ནས་མིག་དག་ཟུམ་པའི་སྒོ་ནས་ཅི་
ཞིག་ལ་གསོལ་བ་སྨོན་ལམ་འདེབས་པར་མཐོང་།
སྔ་མོ་དུས་སུ་རས་ཆ་དཀོན་པས་ཇོ་དར་དཀོན་པོ་དེ་དང་མི་འདྲ་བར་དེང་སང་རྡོ་རས་འདིས་གནམ་ས་བསྐོངས་ནས་འདུག་པས། གཞན་པས་ཆོས་དཔེ་གསུང་རབ་རྩིས་འཕྲུལ་དུ་བཏགས་རྗེས་དུས་
ཚོད་སྐར་ཆ་ཙམ་ལ་ཇོ་དར་ཁྲེ་ཙེ་བརྒྱ་སྟོང་དུ་མ་དཔར་ཡོང་བས་ལུང་པའི་སྟོད་སྨད་བར་གསུམ་སྣ་ཚོགས་ཕྲ་ཡིས་བཏབ་པའི་ཇོ་དར་ཞིང་ཁམས་ཤིག་ཏུ་བཟོས་དང་བཟོ་གིན་འདུག དོན་ངོ་མར་ནང་
སའི་གྲོང་ཁྱེར་ཆེ་མ་ཆུང་ནས་བཏགས་པའི་ཇོ་དར་ངོས་ཀྱི་ཆོས་ཡིག་ནི་ཡིག་ནོར་གྱིས་ཁེངས་འདུག་པར་མ་ཟད། སྐུ་བརྙན་རྣམས་ནི་འཕྲེད་ལ་ནར་དྲགས་པ་དང་གྱེན་དུ་རིང་དྲགས་པ་བཅས་ཤའི་
མིག་གིས་མཇལ་ནའང་ཞལ་ངོ་འགྱུར་ཡོད་པ་ཧ་ཅང་གསལ་ཞིང་ཐིག་རྩ་ནི་མེད་ངེས། ཐིག་རྩ་མེད་པའི་ལྷ་སྐུ་བཞེངས་པས་ཕན་གནོད་ཅི་འགྱུར་ཡི་དམ་ལྷའི་མཚན་ཉིད་བསྟན་པའི་གཞུང་ལ་མཇལ་
ན་ཁོག་འདར་ཤོར།
ཐེངས་མ་ཞིག་ལ་ཨ་ཕ་ངེད་གཉིས་ཁྲོམ་དུ་ཡིག་བརྒྱ་ཇོ་དར་བླུ་རུ་སོང་། སྐབས་དེར་སྡེ་དགེ་ནས་ཡིན་པའི་བུད་མེད་ཅིག་གིས་ཨ་ཕ་ལ། ཨ་མྱེ་ལགས། ཁྱེད་གཉིས་ནས་ཇོ་དར་བླུས་ན་ངའི་ས་ནས་བླུས་
དང་ངོ་མ་སྡེ་དགེ་དཔར་ཤིང་ཡིན། ཡིག་ནོར་མེད་ཅིང་ཆོས་ཀྱི་བྱིན་རླབས་ཆེ་ཞེས་བཤད། ཨ་ཕས་བུད་མེད་དེ་ལ་ནང་ས་ནས་པར་བཏབ་པའི་ཇོ་དར་འདི་དག་ལ་ཡིག་ནོར་ཡོད་དམ་ཞེས་དྲིས་པའི་ཚེ།
2t）4
(1/ ཟད་ཁོམ་ཞེས་པ་ནི་ཟད་པའི་དུས་ཚོད་ལ་ཟེར།



བུད་མེད་དེས་ངས་དོན་དེ་ལབ་ན་ཁྱོད་ཅག་ཡིད་མི་ཆེས་ནའང་སྲིད། ཁྱོད་ཀྱིས་འདིར་གཟིགས་དང་ལམ་སང་མཁྱེན་ཡོང་ཞེས་འཕྲུལ་ཆས་ནས་པར་བཏབ་པའི་ཇོ་དར་ཞིག་ཨ་ཕའི་ལག་ཏུ་བཞག དེ་
ནས་ངེད་ཕ་བུ་གཉིས་ཀྱིས་ཞིབ་མོར་གཅིག་མཇལ་བའི་ཚེ་ན། ཡིག་བརྒྱའི་ནང་གི་ཨོཾ་བཛྲ་ས་ཏཱ་ཞེས་པར་ཨོཾ་བཛྲ་ས་ཧྭ་ཞེས་པ་རྐྱང་རྐྱང་པར་དུ་བཏབ་པ་དང་། སྒྲོལ་མ་ཚར་གཅིག་ནང་དུ་ཚ་དང་ཆ་
གཉིས་ནོར་བ་དང་། ཕ་དང་པ་གཉིས་ནོར་བ་སོགས་ཡིག་ནོར་བཅུ་བདུན་ཙམ་འདུག །ཨ་ཕ་ངེད་གཉིས་ཀྱིས་དོན་དེ་རྟོགས་ཚེ་འཇིགས་སྔངས་སྐྲག་གསུམ་གྱིས་རེ་ཞིག་སྨྲ་བ་མེད་པའི་འདག་སྐུ་ཚུལ་
དུ་ལུས། ཨ་རེ་ཤུ།© ཆོས་སྣང་མེད་པའི་ཚོང་པ་འདི་རིགས་དང་། ཆོས་སྣང་ཡོད་ཀྱང་རིག་གནས་མེད་པའི་ཡོན་བདག་འདི་ཚོ་ལས་ཐབས་རྡུགས་པ་ཞིག་གང་ན་ཡོད་དམ་སྙམ་ནས་རྐང་མཐིལ་ནས་སྤྱི་
གཙུག་བར་དུ་ཚ་གཟེར་ཞིག་རྒྱུག་བྱུང་། ཇོ་དར་ནི་ཤི་གསོན་གང་རུང་གི་རིམ་གྲོ་དང་ཆོས་སྐལ་ཡིན་པས། ཆོས་ལྡན་ཡུལ་མི་ཞིག་ལ་ཆ་མཚོན་ན། ཡིག་ནོར་གྱིས་གང་བའི་ཇོ་དར་འདི་ཤི་གསོན་གང་
རུང་གི་ཆོས་སྐལ་དུ་སོང་ན་ནད་པར་སྨན་རྫུན་བྱིན་པ་དང་། མགྲོན་པོར་ཟས་ལྷད་སྟེར་བ། བདག་པོས་བརྫུས་ཟས་ཟ་བ་དང་ཁྱད་ཅི་ཡོད།
འོ་ད་ནི་ཉ་དགེ་ཉ་བླུ་དང་ཇོ་དར་སོགས་ཀྱི་སྐོར་ནས་རེ་ཞིག་བཤད་མཚམས་བཞག་སྟེ་ཁྱིམ་ཚང་གི་སྐྱིད་སྡུག་ལོ་རྒྱུས་དང་ལེའུ་འདིའི་ནང་དོན་ཕྱོགས་སུ་ཁ་བསྒྱུར་ན། སྲིང་ཆུང་མ་ཧྲང་ཧེ་ནས་ཡར་ཟི་
ལིང་ལ་ཐོན་རྗེས་ཕ་ཡུལ་དུ་ཡར་མ་ཡོང་བར་ཇོ་ཀུན་དགའ་བསྟན་འཛིན་དང་སྲིང་མོ་ཉི་མ་བཟང་མོ་གཉིས་ཀྱིས་ལོ་འགའི་སྔོན་དུ་ཟི་ལིང་ནའང་ཁང་པ་ཞིག་ཉོས་ཡོད་པ་དེར་བསྡད།
གཅེན་པོ་ཀརྨ་ཚེ་འཕེལ་གྱིས་སྲིང་ཆུང་མ་ཚེ་རིང་སྒྲོལ་མ་མ་མཐོང་ནས་ཟླ་བ་གསུམ་བཞི་ཙམ་སོང་བས། ཁོང་གིས་ཉིན་རེའི་སྔ་དགོང་བྱས་ཏེ་སྲིང་ཆུང་མ་ལ་ཁ་པར་ཐེངས་རེ་མ་བཏང་ན་དགོང་ཁར་
དགོང་ཟས་མ་ཟོས་པ་ལྟར་དུ་གཉིད་རྩ་བ་ནས་ཟིན་གྱིན་མེད། ཁོང་གིས་སྲིང་ཆུང་མའི་སྐད་གདངས་གསལ་ཞིང་སྐད་མགོ་མཐོ་པོ་ཞིག་ཐོས་ཐུབ་ན་ཉིན་གཅིག་གི་བྱ་བ་ལས་ཀ་ཚང་མ་ཕན་ཡོད་འབྲས་
ཡོད་དུ་སོང་བ་ལྟ་བུའི་བདེ་སྐྱིད་དང་དགའ་སྤྲོའི་སྣང་བ་ཞིག་སེམས་ཁོང་དུ་འཁྱིལ།
295
1) ཨ་རེ་ཤུ་ཞེས་པ་ནི་འུ་ཐུག་ཐབས་ཟད་ཀྱི་དབུགས་རིང་བཏོན་པའི་ཚིག་གཅིག



296
རྗེས་མར་སྲིང་ཆུང་མའི་ནད་གཞི་ལྗིད་མོ་ཡིན་ཀྱང་ངེད་ཚོས་ནད་འདི་འཆོས་པའི་རེ་བའི་མིག་ཞགས་མཆོག་གསུམ་དང་བོད་ཀྱི་གསོ་རིག་གཉིས་ལ་བསྲིང་པ་ཡིན། དེའི་ཕྱིར་ཉིས་སྟོང་བཅུ་གཉིས་
ལོའི་སྤྱི་ཟླ་གསུམ་པའི་ནང་ནས་བཟུང་མཚོ་སྔོན་ཞིང་ཆེན་བོད་སྨན་ཁང་གི་ཨ་ཁུ་ཉི་མ་ཞུ་བ་བོད་ཀྱི་གསོ་བ་རིག་པར་ནང་བྱན་ཆུད་ཅིང་། ནད་པར་བརྩེ་བའི་བདག་ཉིད་ཅན་གང་དེར་བསྟེན།
སྲིང་ཆུང་མས་ཟི་ལིང་ནས་སྨན་བཅོས་བྱེད་པའི་དུས་སུ་ན་ཡུན་རིང་བས་ནད་སུན་ཁུར་བ་དང་ཕ་རྒན་དྲན་པ་དུས་མཉམ་དུ་བྱུང་བས། སྲིང་མོ་ཉི་མས་ང་ལ་ཨ་ཕ་དྲིན་ཆེན་མར་མདོ་སྨད་ཟི་ལིང་དུ་
གདན་ཤོག་ཟེར་དུས་ངེད་ཕ་བུ་གཉིས་རླངས་འཁོར་དུ་བསྡད་དེ་ཟི་ལིང་དུ་སོང་། དེ་ནས་ཨ་ཕ་དྲིན་པོ་ཆེ་ཁོང་ཉིད་ཟླ་གཅིག་ལྷག་ཙམ་རིང་ལ་ཟི་ལིང་དུ་བཞུགས་ཏེ། མཐར་སྤྱི་ཟླ་ལྔ་པའི་ནང་དུ་སྐྱེ་
མདོ་ལའང་གནམ་གཤིས་རིམ་བཞིན་ཇེ་དྲོ་རུ་སོང་ཞིང་། ཁྱིམ་གཞི་བསྐྱར་སྐྲུན་སོགས་ཀྱི་ལས་ཀའང་མགོ་བརྩམས་ཟིན་པས་སྲིང་མོ་ཉི་མ་བཟང་མོ་དང་། ཇོ་ཀུན་དགའ་བསྟན་འཛིན་ཁོང་རྣམ་གཉིས་
ཀྱིས་ཀྱང་ལས་ཁུངས་ཀྱི་སྒྲིག་ཁྲིམས་སོད་དགོས་པས་སྲིང་ཆུང་མ་ཁོང་ཚོ་ཡར་སྐྱེ་རྒུ་རུ་ལོག་ཕེབས་བྱུང༌།
རབ་བྱུང་བཅུ་བདུན་པའི་ཆུ་འབྲུག་ལོའི་ས་ག་ཟླ་བའི་ཚེས་ཉེར་དྲུག་སྟེ་དུས་བཟང་སྐར་བཟང་གི་ཉིན་དེར་སྒ་སྐྱེ་དགོན་གྱི་མཆོག་སྤྲུལ་བསྟན་པ་རིན་ཆེན་གྱི་མདུན་ནས་སྲིང་ཆུང་མས་མི་ལོ་སུམ་
ཅུ་གྲལ་གྲངས་ལ་སྣུམ་ཤིག་གེར་ཤད་མྱོང་བའི་སྐྲ་ལོ་རྒྱ་ལྕང་སིལ་མ་དེ་སངས་རྒྱས་བསྟན་པའི་སྒོ་རུ་ཞུགས་པའི་རྟགས་ལ་ཕངས་སེམས་དང་ཞེ་འགྱོད་ཅི་ཡང་མེད་པར་སྡུག་སེར་གཏུག སྤྲུལ་སྐུས་སྲིང་
ཆུང་མ་ལ་ཆོས་མིང་དུ་འཇམ་དབྱངས་སྐྱིད་འཛོམས་ཞེས་པ་གནང་། རང་གཞན་ཚང་མ་ལ་འཚོ་བའི་ཆ་རྒྱུས་དང་། བྱ་བའི་ཉམས་མྱོང་། སྐད་ཆ་གོ་ཐོས་འདི་འདྲ་ཞིག་ཡོད་ངེས་འདུག དེ་ནི་ཁྱིམ་
ཚང་གི་འབྱོར་འཁོས་ག་འདྲ་ཞིག་ཡིན་རུང་ཁྱིམ་མི་གཉེན་ཉེ་ཞིག་ན་ཞིང་ཚ་བ་དང་། རྒས་ནས་གཤེགས་པ་སོགས་སྐྱེ་རྒ་ན་འཆིའི་འཇིགས་སྐྲག་དང་སྡུག་བསྔལ་སོགས་བྱུང་བའི་སྐབས་སུ་ཁྱིམ་
བདག་དང་ཤུལ་ལུས་ཀྱི་མི་ཚང་མས། ཁྱིམ་མཚེས་རུ་རོགས་ཀུན་ལ་བླ་ཆེན་སྐྱེས་ཆེན་གང་དག་གི་མདུན་ནས་རིམ་གྲོ་བཟློག་པ་ག་ཚོད་ཅིག་ཞུས་ནས་བསྒྲུབས་པ་དང༌། སྨན་ཁང་དང་ལྷ་རྗེ་དུ་ཙམ་ལ་
སྨན་བཅོས་སྨན་བརྟེན་བྱེད་པ་སོགས་མ་དྲིས་ཀྱང་ལྷུག་ལྷུག་ཏུ་བཤད་དགའ་བཤད་མོས་ཡོད། དོན་འདིས་མི་གཞན་ལ་ཁྱིམ་བདག་དང་ཤུལ་ལུས་ཀྱི་མི་ངེད་ཚོ་ལ་ལས་རྒྱུ་འབྲས་ཡོད་ཅིང་ཡ་རང་



འ་བར་
བཟང་པོ་ཡིན་པར་གསལ་བསྒྲགས་བྱེད། འདི་ནི་ང་རང་ཚོའི་སེམས་ཁམས་ཤིག་དང་ང་ཚོའི་རིག་གནས་ཤིག་རེད། གནས་ལུགས་ངོ་མ་ཞིག་གི་ཐོག་ནས་བཤད་ན། ཇི་སྐད་དུ། དགེ་བའི་རྩ་བ་བསགས་
ནས་ནི། །མ་བསྔོས་ཡང་ན་ལོག་པར་བསྔོས། །གཞན་ལ་བསྒྲགས་དང་འགྱོད་པ་སྐྱེས། །དེ་ནི་ཟད་པའི་རྒྱུ་བཞི་ཡིན། །ཞེས་རྒྱལ་བ་གོང་མ་དག་གི་གསུང་ན་འདུག འོན་ཏེ་ང་རང་ལྟ་བུ་ཆོས་བརྒྱད་ཀྱི་
ཐ་གུས་རབ་ཏུ་བཅིངས་པའི་མི་ཆུང་དག་ནི་ཁ་ནས་བཤད་རྒྱུ་དང་ལག་གིས་སྒྲུབ་རྒྱུ་གཉིས་ནི་རྣམ་པ་ཀུན་ཏུ་དོ་སྙོམ་པོ་ཡོང་གི་མེད། དེས་ན་ད་རེས་ཀྱང་སྤུན་ཆུང་ལ་དགེ་རྩ་འདི་དང་། སྲིང་ཆུང་མ་
ལ་རིམ་གྲོ་འདི་ཞེས་མ་བསམ་ས་ནས་མང་པོ་ཞིག་དེབ་འདིའི་ནང་དུ་གསང་སྒྲོག་གི་ཚུལ་དུ་ཤོར་དང་ཤོར་བཞིན་འདུག ངས་སྲིང་ཆུང་མ་ལ་ཚ་མོ་གསུམ་གྱིས་ནངས་དགོང་མེད་པར་ཁ་འདྲིས་ལག་
འཇམ་གྱིས་ནད་གཡོག་ཧ་ལས་དགོས་པ་ཞིག་བྱེད་པ་མཐོང་དུས་བུ་མོ་ཟེར་བ་འདིས་ཁྱིམ་ཕྱི་ནང་ལ་གཙང་སྦྲ་འཕྱི་བརྡར་དང་། ཟས་ཟ་མ་གཡོ་སྦྱོར་སོགས་ཀྱི་ལས་ཀར་ཐུག་དུས་བུ་ལས་དགའ་བ
མཐོང་བས། རང་ལའང་བུ་མོ་ཞིག་ཡོད་ན་རྒས་པའི་དུས་སུ་སྙོར་སྐྱོང་ཆེ་བར་འདུག་སྙམ་པ་བྱུང་། སྲིང་ཆུང་མ་མལ་དུ་ལྷུང་བའི་སྐབས་སུ་རག་སྟོད་སྨན་ཁང་། ཡུལ་ཤུལ་རྫོང་སྨན་ཁང་
ང་གི་འགོ་ཁྲིད་
དང་ལས་གྲོགས་རྣམས་སྲིང་ཆུང་མ་ལ་བལྟ་ཐེངས་གཉིས་གསུམ་རེ་བྱས་ནས་ཡོང་བ་དང༌། ལྷག་ཏུ་བདག་ལ་ཉེ་ཐག་ཅུང་ཟད་རིང་ཡང་ཉེ་འདུན་ཚད་མེད་ཡོད་པའི་སྲིང་མོ། ཡུལ་ཤུལ་རྫོང་སྨན་པ་
ཀུན་བཟང་ལྷ་མོས་གཙང་བཙོག་གི་སྣང་བ་རྒྱབ་ཏུ་བསྐྱུར་ནས་སྲིང་ཆུང་མ་ལ་ཉིན་མཁོ་ཉིན་དང༌། མཚན་མཁོ་མཚན་བྱས་ནས་སྨན་བཅོས་རྨ་ལས་བྱས་པས་ཤིན་ཏུ་བཀའ་དྲིན་ཆེ་བ་བྱུང་།
སྤྱི་ཟླ་བཅུ་པའི་ནང་ནས་སྲིང་མོ་ཉི་མ་བཟང་མོ་ལ་ཡང་སྔར་གྱི་ནད་རྙིང་སྒལ་རུས་འབུར་ཏོ་དེ་ལྷུ་ཐོར་བའི་རུས་ནད་ཚབས་ཆེན་བཅས་ནས་ཆུ་དེམ་གང་ཡར་མི་ཐེག་པའི་ཚད་དུ་ལྷུང་། དེས་ན་མལ་
དུ་ལྷུང་བའི་སྲིང་ཆུང་མ་ཚེ་རིང་སྒྲོལ་མ་ལ་ཞེན་ཆགས་ཀྱི་ཕྱི་མིག་ཡང་ཡང་བལྟས་ནས་མོ་རང་ཟི་ལིང་ལ་སྨན་བཅོས་སུ་མ་སོང་ཀ་མེད་བྱུང་། ཁོང་བོ་སྤུན་གཉིས་ཀྱིས་གཅིག་གིས་ག
ཅིག་གིས་གཅིག་ལ་སྨན་
བཅོས་ཡག་པོ་བྱོས། ཚེ་རིང་ལོ་བརྒྱ་ཞེས་སྐྱབས་འགྲོ་སྨོན་ལམ་བྱེད་པའི་སྐབས་སུ་ང་རང་བཟོད་ཐབས་མེད་པར་མགྲིན་པ་མཆི་མས་བརྣངས། དེ་དུས་སྲིང་ཆུང་མའི་སྒོ་ཆེན་སྒོ་ཆུང་ “ ཡང་མལ་ཁྲི་
297
(1) སྒོ་ཆེན་འདི་ནས་སྐྱག་པ་ལ་གོ་ཞིང་སྒོ་ཆུང་ནི་གཅིན་པ་ལ་གོའོ། །



གོང་ནས་ལེན་དགོས་པའི་ཚད་དུ་ལྷུང་ཞིང༌། སྲིང་མོ་ཉི་མ་བཟང་མོ་མཚོ་སྔོན་ཞིང་ཆེན་སྨན་ཁང་དུ་སྒལ་རུས་བཤས་ཏེ་ལྕགས་འཛེར་བརྒྱབ་ནས་བདུན་གཅིག་མ་སོང་བའི་བོད་ཟླ་བཅུ་པའི་ཚེས་
གཅིག་གི་དགོང་མོ་ཆུ་ཚོད་དགུ་པ་
པ་ཡས་མས་དུས་སུ་བདག་གི་སྲིང་ཆུང་མ་འཇམ་ལྷོད་ལྷོད་ཀྱིས་ཡར་ཀའི་ཞིང་དེར་ཕེབས་སོང་། སྐབས་དེར་སྲིང་རྒན་མ་ངེད་ཚོ་ནི་མཆི་མའི་ཆར་རྒྱུན་བྱ་ཡང་། ཕ་
རྒན་དྲིན་པོ་ཆེས་ནི་ཐུགས་སེམས་སྒམ་པོས་བར་དོ་ཐོས་གྲོལ་དེ་དབྱངས་ལ་སྦྱར་ནས་ཚར་གསུམ་གསུངས་པ་དང་། བདག་གི་སྲིང་མོ་སྟེ་ཞང་རྒན་ཀུན་བཟང་རྡོ་རྗེའི་བུ་མོ་ཆེ་བ། འདམ་དཀར་བཀྲ་
ཤིས་དགེ་དགོན་དུ་ཇོ་མོར་བཞུགས་པའི་འཆི་མེད་ཚེ་མཚོས་མགོན་པོ་འོད་དཔག་མེད་ཀྱི་གསོལ་འདེབས་བྱིན་ཆེན་དེ་དག་དབྱངས་རྟ་ངེས་ཅན་ཞིག་ལ་སྦྱོར་ནས་དལ་གྱིས་གསུངས། དེ་འདྲ་བའི་
འཆི་གསོན་གཉིས་ཀྱི་སྐབས་འདིར་དམ་པའི་ལྷ་ཆོས་ཟེར་བ་དེ་ག་འདྲ་ཞིག་ཡིན་པ་ལྷག་ཏུ་ཧ་ཞིག་གོ་ཡོང་
སྲིང་ཆུང་མ་ཉིད་ནི་ལོ་ཧྲིལ་པོ་གཅིག་ལ་ཏག་ཏག་ནད་ཀྱིས་གདུང་པས་སྐུ་ལུས་ཀྱི་ཤ་དག་རིད་ཅིང་། རྐང་གཡས་ནི་ཆུ་སྦོས་ཁུར་དྲགས་པས་བྱ་དུར་བྱས་ན་ཅུང་ཟད་མི་འཚམ་པ་མཐོང་བས། ཁྱིམ་
ཚང་བཟའ་མི་གོང་པོ་གྲོས་བྱས་ནས་པུར་ཁང་བཅས་སྟེ་བླ་རྒན་ཨ་ཆོས་ཟེར་བ། མཁས་བཙུན་བཟང་གསུམ་འཛོམས་པ་ཁོང་ལ་ཞུས་ནས་སྲིང་ཆུང་མའི་སྐུ་ལ་ཆོས་གོས་གསོལ་ཏེ་ལྷ་ཤིང་ཤུག་པ་ལ་
འབྲི་མར་སེར་པོ་བྱུགས་ནས་བསྲེག་ཟ་ཁ་རུ་སྦྱིན་བསྲེག་ཞུས། སྐྱབས་གནས་དཀོན་མཆོག་གསུམ་པོ་ཁྱེད་མཁྱེན་ནོ། །བདག་གི་སྲིང་ཆུང་མ་གཙོ་གྱུར་པའི་མདང་ད་ནངས་འཆི་འཕོས་པའི་ཚེ་ལས་
འདས་པོ་དང་འདས་མ་ཡོད་ཚད་ཡུལ་མཐའ་འཁོབ་ཏུ་མ་སྐྱེ། ཡུལ་ངན་པར་མ་སྐྱེ། ལུས་ངན་པ་མ་ལེན། ལོག་པར་མ་ལྟ། རིགས་ངན་དུ་མ་སྐྱེ། མུ་སྟེགས་ཅན་དུ་མ་སྐྱེ། དབང་པོ་ཡན་ལག་ཚང་བར་
གྱུར། དམ་པའི་ཆོས་རྟག་ཏུ་ཐོས་པར་གྱུར། སྡོམ་པའི་ཚུལ་ཁྲིམས་མ་མནོས་ཀྱང་ཁྲིམས་དང་རྟག་ཏུ་ལྡན་པར་གྱུར། ཐེག་པ་ཆེན་པོའི་སྤྱོད་ལམ་མཛེས་པ་དང་སངས་རྒྱས་ཀྱི་བདག་ཉིད་མཐོང་བར་གྱུར་
ཞིག་གོ་ཡོང་རྒྱུ་འདུག
298
ཅིག
ད་ཐེངས་ཀྱང་སྲིང་ཆུང་མའི་དགོངས་རྫོགས་ལྔ་བཅུའི་རིང་གི་ཐར་དགོན་གྱི་དགེ་སློང་བཟང་པོ་ངག་དབང་རྡོ་རྗེ་དང་ཉི་མ་རྡོ་རྗེ་རྣམ་གཉིས་དབུར་བཞུགས་ནས་ཡར་འགྲོ་ཁྱིམ་དུ་དགེ་སློང་རྣམ་བཞི་



གཏན་བཞུགས་ཞུས་ཏེ་ཉིན་རྟག་པར་ཀུན་རིག་ཆོ་ག་འབའ་ཞིག་གསུང་པ་དང་། བདུན་ཚིགས་རེ་ལ་ཐུག་དུས་དགོངས་རྫོགས་བཟུང་པའི་གྲྭ་པ་རྣམ་པ་བཞིའི་ཁ་རུ་ཐར་དགོན་གྱི་གདུལ་བྱ་ཚང་གི་
དགེ་སློང་རྣམ་པ་བཞི་ཡང་གདན་འདྲེན་ཞུས་ཏེ། ཉིན་མོ་ཁོང་རྣམ་པས་སོ་སོའི་ཆོ་ག་དང་། བཟང་སྤྱོད་སོགས་གསུངས་རྗེས་དགོང་མོ་ཆུ་ཚོད་ལྔ་པ་ཡས་མས་ཐོག་ནས་དགེ་འདུན་པ་རྣམས་དུར་ཐོག་ཏུ་
གསུར་བསྔོ་རུ་གདན་འདྲེན་ཞུས།
དགུན་དུས་ཀྱི་ཉི་མ་ནི་ཐུང་པོ་ཡིན་སྟབས་དགེ་འདུན་པ་རྣམས་དུར་ཐོག་ནས་གསུར་གསུངས་རྗེས་སྐབས་རེ་ཉི་མ་ནུབ་རི་བརྒལ་ལ་ཉེ་བས། དགོང་ཁའི་མཚམས་སྤྲིན་གྱི་དམར་མདངས་རབ་ཏུ་རྒྱས་
པའི་ཀློང་ན་དབེན་ཐིང་ཐིང་གི་དུར་ཐོག་ནས་ངུར་སྨྲིག་མདངས་ཀྱིས་མཛེས་པའི་དགེ་འདུན་པ་ཚོས་གསུང་སྐད་སྦོམ་པོ་དེ་དབྱངས་རྟ་ངེས་ཅན་རེ་དང་སྡོང་ནས་ལྟུང་བཤགས་དང་། སྤྱོད་འཇུག་སྨོན་
ལམ། བཟང་སྤྱོད། ཐོས་གྲོལ། གསུར་སོགས་འདོན་ཆོས་དེ་དག་གསུངས་པའི་སྐབས་སུ། སྲིད་གསུམ་ཁྱོན་ན་འཁོར་ཞིང་འཁྱམ་པའི་རྣམ་ཤེས་ཡོད་ཚད་མྱུར་དུ་རྣམ་མཁྱེན་རྫོགས་པའི་སངས་རྒྱས་ཀྱི་
གོ་འཕང་རིན་པོ་ཆེ་ཐོབ་པའི་དད་འདུན་འགོག་མེད་ཅིག་སྐྱེས། སྐབས་རེ་ལྟུང་ཀ་དང་ཕུག་རོན། མཆིལ་པ་སོགས་བྱ་བྱེའུ་ཆུང་རིགས་ཀྱིས་དུར་ཐོག་ཏུ་སྟོར་བའི་བཟའ་འབྲུ་སོགས་སྒུམ་གྱིན་འདུག
དགེ་འདུན་པ་དག་དུར་དུ་ཕེབས་པའི་ཚེ་ནའང་དེ་ལ་མི་འཇིགས་མི་སྐྲག་པར་སོ་སོའི་ལས་སྐལ་དུ་གཞོལ་བས་མི་དང་འདབ་ཆགས་འདི་དག་གི་བར་དུ་ཞི་མཐུན་གྱི་འབྲེལ་བ་བཟང་པོ་ཞིག་ཆགས་
པར་མཐོང་བས་འཇིག་རྟེན་མི་ཡུལ་ནས་རྙེད་པའི་སེམས་ཅན་མཛའ་མཐུན་གྱི་བདེ་སྐྱིད་སྣང་བ་ཞིག་ཀྱང་རང་ཤུགས་ཀྱིས་སྐྱེས། ཡང་སྐབས་རེ་གསུར་བསྔོས་པའི་དུད་དཀར་རླུང་གི་རྒྱུ་ཕྱོགས་དང་
བསྟུན་ནས་ཕྱོགས་བཞིར་མཆེད་ཚེ་མ་དག་པའི་རྣམ་ཤེས་ཁྲི་འབུམ་ཞིག་གསུར་གྱི་དྲི་དང་རོ་ལ་ཆགས་བཞིན་ཡོད་པར་མངོན་སུམ་མཐོང་བ་ལྟ་བུའི་སྣང་བ་ཞིག་ཀྱང་འགོག་ཐབས་མེད་པར་སྐྱེ་ཡོང་
རྒྱུ་འདུག
དེང་སང་ས་དགེ་བཀའ་རྙིང་གི་བླ་ཆེན་ཕལ་མོ་ཆེ་ཞིག་འཛམ་གླིང་གི་ས་ཆར་གང་སར་ཞབས་ཀྱིས་བཅགས་སོང་ཡང་སྡུག་བསྔལ་གྱི་རྒྱ་མཚོ་རུ་ལྷུང་བའི་ངེད་ཕ་བུ་ཚོ་ལ་ཁོང་རྣམ་པས་དུས་ཐོག་ཏུ་
239



ཞབས་རྗེས
ཆོས་སྐལ་ཕངས་མེད་བསྩལ་བས་བཀའ་དྲིན་སུམ་ལྡན་གྱི་སྐྱབས་གཅིག་ཏུ་མཆིས་སོ། །ལྷག་དོན་དུ་དཔལ་བརྩེ་བ་ཆེན་པོའི་གྲུབ་མཐའ་འཛིན་སྐྱོང་སྤེལ་གསུམ་ལ་སྔོན་བྱོན་རྒྱལ་བ་གོང་མ་དག་གི་
རྗེས་བསྙེགས་པའི་༧ངོར་མཁན་ཆེན་འཇམ་དབྱངས་བསྟན་པའི་ཉི་མ་དང་། དཔལ་ས་སྐྱ་ཕུན་ཚོགས་ཕོ་བྲང་གི་༧བདག་ཆེན་འཇིགས་བྲལ་ངག་དབང་ཀུན་དགའ་བསོད་ནམས་མཆོག་དང་།
སྒྲོལ་ན
ད་མ་ཕོ་བྲང་གི་༧ངག་དབང་ཐེག་ཆེན་དཔལ་འབར་ཏེ་བདག་ཆེན་རྣམ་གཉིས་བཅས་ཁོང་གསུམ་པོའི་བཀའ་དྲིན་ནི་དུས་ཀྱི་མཐའ་ལའང་དྲིན་ལན་སོད་ཐབས་མེད་པའི་ཚུལ་དུ་སོང་།
སྤྱིར་ཆོས་ལྡན་ཡུལ་མི་ཡོངས་རྫོགས་ལ་ཕ་ཡུལ་ཐོག་ཏུ་ད་དུང་ཕ་དགོན་ཞེས་པ་ཞིག་ཀྱང་ཡོད་པ་ནི་ཐུན་མིན་གྱི་ཤེས་རིག་ཅིག་དང་དད་ལྡན་བསམ་པའི་ལོངས་སྤྱོད་ཅིག་རེད། ངེད་ཚང་གི་ཕ་དགོན་
ནི་བྲི་ཐར་ལམ་ས་བཟང་རྣམ་རྒྱལ་གླིང་ཡིན། ཕ་དགོན་ཁྲ་མོ་འདི་དང་། སྒ་སྐྱེ་རྒུ་དགོན་ཆེན་གཉིས་ནི་ངེད་ཕ་བུ་ཚོ་ལ་སྐུ་དྲིན་ཆེན་པོ་རེད། ལྷག་ཏུ་ཐོག་མཐའ་བར་གསུམ་དུ་དུད་ཡར་འགྲོ་ཚང་གི་
བདེ་སྡུག་ཆུ་ཡི་རི་མོ་སྟེ། ཁྱིམ་བཟའ་མི་ཤི་གསོན་འདུ་འབྲལ་གྱི་སྐབས་སུ་ཚེ་འདས་བཟའ་མི་དག་ལ་ཆོས་ཀྱི་རྫོངས་སྐལ་གནང་མི་ཡིན་ལ། ཤུལ་ལུས་མི་ཡི་སེམས་ཀྱི་འཁྲི་ས། སྡུག་གི་མཆི་མ་གཏོང་
རོགས་ཡིན་པས་དགུན་ཟླ་གསུམ་ལྷགས་རླུང་ནང་གི་ཉི་མ་དང་ཚར་གོས་ཡིན་ལ། དབྱར་ཟླ་གསུམ་ཚ་གདུང་ནང་གི་བཏུང་ཆུ་དང་བསིལ་གདུགས་ལ་གྱུར་ཡོད། ཆེ་ས་ནས་བཤད་ནས་མདོ་ཁམས་
ཡུལ་ཕྱོགས་ཀྱི་སྤྱི་ཚོགས་ཁོར་ཡུག་འདི་ལ་ཞི་འཇམ་ལྷོད་གསུམ་གྱི་རྣམ་པ་བཟང་པོ་ཞིག་ཆགས་ཡོད་པས་སྐྱེ་རྒ་ན་འཆི་སོགས་བཟློག་མེད་ཀྱི་ལས་དབང་བཙན་པོ་རེས་ང་ཚོའི་ཁ་བློ་སྤྱོད་གསུམ་ལ་
དབང་སྒྱུར་བའི་སྐབས་སུ་སྤྱི་ཚོགས་ཁོར་ཡུག་འདིས་བདེ་སྐྱིད་ཀྱི་དྲོད་སྣང་ཞིག་སྦྱིན།
ཨོཾ་ཨཱཧཱུྃ སྐྱེ་མེད་ཆོས་དབྱིངས་ཞིང་ཁམས་སུ༔ འགག་མེད་ཐིག་ལེའི་གཞལ་ཡས་སུ༔ ཐབས་ཤེས་པད་མའི་ཉི་ཟླ་གདན རང་ཉིད་རྡོ་རྗེ་སེམས་དཔར་གསལ༔ ཙིཏྟ་སྙིང་གི་གཞལ་ཡས་སུ༔ དྭངས་མ་
ལྔ་ཡི་དབུས་ཉིད་དུ༔ འོད་ལྔ་ཐིག་ལེ་དཀྱིལ་འཁོར་བསམ སེང་གེ་གླང་ཆེན་རྟ་མཆོག་དང༔ རྨ་བྱ་ཤང་ཤང་ཁྲི་ཡི་སྟེང༔ པདྨ་ཉི་ཟླ་བརྩེགས་པའི་སྟེང༔ སངས་རྒྱས་བཞི་བཅུ་རྩ་གཉིས་ནི༔ གསལ་སྟོང་
འོད་ལྔའི་སྐུ་རུ་བསྒོམ༔ ཨོཾ་ཨཱཧཱུྃ རང་གི་ཀླད་པ་དུང་ཁང་དུ ཡེ་ཤེས་ལྔ་ཡི་ཐིག་ལེ་ལསཿ མེ་འབར་དྲོད་ཀྱི་མེ་དཔུང་ཀློང ཁྱུ་མཆོག་མ་ཧེ་གཟིག་དང་སྟག༔ གཏུམ་པོ་དོམ་གྱི་ཁྲི་སྟེང་དུ༔ དྲེག་པ་ཕོ་
3()()



མོ་པདྨ་དང༔ ཉི་ཟླ་བརྩེགས་པའི་གདན་སྟེང་ན༔ ཁྲག་འཐུང་ཁྲོ་བོའི་ལྷ་ཚོགས་བཞུགས༔ ཨོཾ་ཨཱཿཧཱུྃ༔ ཆོས་ཉིད་དམིགས་སུ་མེད་པ་ལཿ ཕྱི་སྣོད་འཇིག་རྟེན་གཞལ་ཡས་ཁང༔ ནང་བཅུད་སེམས་ཅན་ལྷ་
ཡི་ཚོགས འཁོར་བ་སྡུག་བསྔལ་ཆོས་ཉིད་རོལ༔ ཨ་ལ་ལ་ཧོ་བཞེས་སུ་གསོལཿ ཨོ་དང་ཨཱདང་ཧཱུྃ༔དང་གསུམ དུས་གསུམ་སངས་རྒྱས་སྐུ་གསུང་ཐུགས བོ་དྷི་ཙིཏྟ་བྱང་ཆུབ་སེམསཿ མ་ཧཱ་སུ་ཁ་བདེ་
བ་ཆེ ཛྷཱ་ན་དྷཞུར་ཡེ་ཤེས་དབྱིངསཿ ཨཱ་ནི་སྐྱེ་བ་མེད་པའོ༔ ཞི་བ་ལྷུན་གྱིས་གྲུབ་པ་ཡི༔ བཞི་བཅུ་རྩ་གཉིས་སྙིང་པོའོ༔ ཨོཾ་ནི་ཡེ་ཤེས་ལྔ་དང་ལྡན༔ རུ་ལུ་གནས་ལུགས་ཆོས་ཀྱི་དབྱིངསཿ འོག་མ་སྣང་
ལུགས་ཆོས་ཀྱི་སྐུ ཧཱུྃ་ནི་འགག་མེད་ཐིག་ལེ་ཉིད བྷོ་ནི་སྐྱེ་མེད་དགོངས་པའི་ངང༔ ཧཱུྃ་ནི་སྐྱེ་འགག་མེད་པ་ཡི༔ ཁྲག་འཐུང་ཁྲོ་བོའི་རིག་རྩལ་ལསཿ དྲུག་ཅུ་ཐམ་པའི་སྙིང་པོའོ༔ ཨོཾ་ཨཱ༔ཧཱུྃ་བྷོ་དྷི་ཙིཏྟ་མ་
ཧཱ་སུ་ཁ་ཛྙཱ་ན་དྷཏུ་ཨཱ ཨོ་རུ་ལུ་རུ་ལུ་ཧཱུྃ་བྷོ་ཧཱུྃ༔ དགེ་བ་འདི་ཡིས་མྱུར་དུ་བདག །ཞི་ཁྲོ་དམ་པ་རིགས་བརྒྱ་འགྲུབ་གྱུར་ནས། ། འགྲོ་བ་གཅིག་ཀྱང་མ་ལུས་པ། །དེ་ཡི་ས་ལ་འགོད་པར་ཤོག །
འཇིག་རྟེན་འཁོར་བའི་འགྲོས་ལས་སྐྱེ་འཆི་གཉིས་ལ་ཐོག་མ་འདི་དང་མཐའ་མ་དེ་ཞེས་པ་ཞིག་དུས་གསུམ་རྗེན་འཆར་དུ་གཟིགས་པའི་རྒྱལ་བས་མ་གཏོགས་གང་ཟག་ཕལ་པས་ཚོད་མི་ཤེས། སྐྱེ་རེས་
འདི་ལ་རང་སྲོག་ཕངས་སེམས་མེད་པར་ཚང་རོགས་གཅིག་ནས་མཆེད་པའི་མིང་སྲིང་དོན་དུ་འབུལ་བ་ནུས་པ་བཞིན་དུ། སྔ་མའི་ལས་འཕྲོས་རང་རྒྱུད་ལ་འཁྲི་བའི་གཉོམ་ལག་རྒྱས་མ་ཐུབ་པའི་རྣམ་
ཤེས་ཕྲ་མོ་དག་ཀྱང་སྔོན་རྗེས་བཞིན་དུ་རང་ཁྱིམ་ལ་མགྲོན་གསར་དུ་སླེབས་པ་ནི་འཇིག་རྟེན་མི་ཡུལ་གྱི་བརྩེ་བས་བསྙལ་བའི་བདུད་རྩི་ནས་ཆང་དེ་ཡིན་ནོ། །སྲིང་ཆུང་ཞིང་དུ་གཤེགས་ཁར་ངས་གོང་
ནས་ཞུས་པ་བཞིན་དུ་བདག་གི་ཆུང་མར་གཡང་མཚོ་དཔལ་མོ་ལ་བུ་ཆུང་ཞིག་མགྲོན་གསར་དུ་སླེབས། བཟའ་མི་ཡོད་ཚད་སྔོན་ལས་དབང་གིས་ཁྱིམ་གཅིག་ཏུ་འདུས་ཤིང་ཁྱིམ་གཅིག་ནས་འབྲལ་
དགོས་པ་འདི་ཡང་བཟློག་ཏུ་མེད་པའི་འཁོར་བའི་ཆོས་ཉིད་ཅིག་རེད། སླར་སྨྲས་པ། ཚང་རོགས་མིང་སྲིང་ཕ་མ་སྤུན་མཆེད་སོགས། །སྔོན་བསགས་ལས་སྨོན་སྟོབས་ཀྱིས་བྱུང་ལགས་ན། །རྣམ་མཁྱེན་
རྫོགས་སངས་རྒྱས་པའི་དུས་ཤིག་ན། །པད་འདབ་གཅིག་གི་ཐོག་ནས་འཛོམས་གྱུར་ཅིག །



ཀ ༤ རལ་ནས་དར་རྒྱས་
གའི་རུམང དུ (༩ རྒྱུ་འ ག་ རྒྱུ་ དེ་རིང་ ༢ ས ང ' gr
པ་ འཕེལ་ཇི་ད གན ནས ༦ལྟ་བུག་ཏུ་འདོད་གཞན་རྒྱུ་ཞིག་ཡོད་པར་བ ན པ ། པ་མཐ ད ན ར ལ བོ རུ་
ྋག་གི་འ་ཀུམ་བྱ་ གྱི ་སྲུང་ དམས་ལྷ་པ། ༢ང་འདྲ་ལངས ད ཚུ་ ནས་ཤལ་བ་སྐུ ལ དགས དོ་འཉུང་ལ་
མ་)དང་ ཡ རྒྱ་མ དབད དྷ ན་པོ་ལ་རྒྱུ་ཞི– བ ན པའི་བོམ་ པ དེ ཙེམ་པས འཕགས་པས་པོ་ཏ་ལ་ ལ ནི པརྨང་
༢ཉིས་ལ་སྤྱི་ནི་ངུའི་དན ར ་ མ་་་
དེ་ལ་པ་མ ( 3 ས་པོ་དན ་ མོ་མ་ལ་གྱོ མ (ཀལ། ༄༅ མ་དུ་ལོག ཆོ་ག་་མས་ངུས་རྟག་པརབང་པ སྟེ དུ ་
༦ནས། རྒྱུ རབལྟས་རི་དང ༢༣རྩི་ཚེ་ན་ཤཅེན་པོ་ ཁོ་ ན ངས་ནི་ ང སྲིད ་ལ་་༌ཚད་ སྦྱང་བ་ངོ་དཀ ༨༩ ང མ དང་
འཚེ་དགདུལ་ལར་བརྗོད་ཡོད་པོ ལ མེ ར (ཉལ ནས པཕྲད་མོད། ཕྱིར་དེ་ཤེས་རྒྱུ་རེད་་རྒྱུན་གྱིས་ཁྱོད་ངས་མ་ནས་ང་
ཀཱ་རུག་རྩི་》ཀ་རྩེ་སོད་སྨོན་ པ་པོ་བྱེད་པོར་ བྱས་ ན། ། དུས་ད་ལྟ་ཡང་ འདང རེཔ ༢་ ད་བོ་ནི་
ན་ ན་ སོགས་བྱས་ཡོད་པའི་ས་སྦྲུལ དཔས པོ་
ནག་བར་དང་པོ་གོ་པའིང་



ལེའུ་བཅོ་བརྒྱད་པ།
དལ་འབྱོར་མི་ལུས་དོན་ཡོད་བྱ་བའི་ཕྱིར། །
ཡར་འགྲོ་ལས་ཀྱི་བཀོད་པ་མུ་རུ་འབྲི། །
བྱང་ཆུབ་སེམས་དཔའ་ཡང་ཆོས་བཞི་དང་ལྡན་ན། སངས་རྒྱས་ཀྱི་ཆོས་ལས་ཕྱིར་མི་ལྡོག་པར་འགྱུར་རོ། །བཞི་གང་ཞེ་ན། སྐྱེ་
ཤིའི་འཁོར་བ་གྲངས་མེད་པར་མྱོང་ན་ཡང་སྐྱོ་བའི་སེམས་མི་བསྐྱེད་པ་དང་། རྟག་ཏུ་སངས་རྒྱས་ཚད་མེད་པ་ལ་མཆོད་པ་བྱ་
བ་དང་། བྱམས་སེམས་ཚད་མེད་པ་བསྒོམ་པར་བྱ་བ་དང་། སངས་རྒྱས་ཀྱི་ཡེ་ཤེས་ཚད་མེད་པ་ལ་མོས་པ་བསྐྱེད་པ་དང་བཞིའོ། །
ཞེས་ཐར་མདོ་ལས་དྲངས།



3(05
མི་ལུས་ནི་སྐྱིད་སྡུག་གཉིས་ཀ་མི་ཐེག་པའི་འཁོས་ངན་གཤིས་ངན་གྱི་གཡོག་སྡུག་ཅིག་ཡིན་པར་འདྲ་སྟེ། ནམ་ཡང་འཇིག་རྟེན་འདོད་རྒུ་ལ་ངོམས་པ་མེད་པའི་མི་སེམས་གཏུམ་དྲག་ཅན་གྱི་གདོལ་
དཔོན་དེས་བཀོལ་བཀོལ་བའི་མཐར། གཅོང་ནད་དྲག་པོས་མནར་ནས་མལ་དུ་ལྷུང་བའི་ཚེ་ན། གཟོད་ནས་ལན་གཅིག་མི་ཡུལ་ལ་འོངས་པ་འདི་ཡང་ཕལ་ཆེར་སྡིག་པའི་ཕུང་པོ་ཞིག་བསགས་ལ་
སླེབས་པར་འདྲ་བའི་སྣང་བ་བཅོས་མིན་ཞིག་སྐྱེ་ཡོང་རྒྱུ་འདུག སྐྱེ་བོ་སུས་གསོན་པོར་བསྡད་ཚེ་མཆོག་གྱུར་བདེན་དྲང་གི་ལམ་དུ་ཞུགས་ཏེ་དམ་པའི་ལྷ་ཆོས་ཤིག་འགྲུབ་པ་ཡིན་ན་ཕྱི་མར་འགྲོ་ཁར་
སེམས་ལ་འཇིགས་སྔངས་ཆེར་མེད་པར་ཐུགས་ལྷོད་ལྷོད་ཀྱིས་བླ་མ་དཀོན་མཆོག་གསུམ་ལ་གསོལ་བ་ཕུར་ཚུགས་སུ་འདེབས་ཐུབ་ཀྱིན་ཡོད།
སྤྱི་ལོ་ཉིས་སྟོང་བཅུ་ལོར་ས་ཆེན་དྲག་ཏུ་ཁྲོས་པའི་འཇིགས་པ་འདིས་ཁམས་སྟོད་འཛིན་མའི་ཕང་གི་ཉམ་ཐག་སྐྱེ་འགྲོ་འབུམ་ལ་ངེས་པར་དོན་གྱི་མི་རྟག་པའི་ཆོས་ཁྲིད་ཐེངས་ཤིག་བྱས་ཀྱང་། ལོ་རེ་
ཉིས་ལས་མ་འགོར་བར་འདི་གའི་མི་ཚེ་ནི་འཁོར་བའི་ཆོས་ལ་ཆགས་ཞེན་སྔར་ལས་ཆེ་བར་འདུག །དཔལ་སྤྲུལ་རིན་པོ་ཆེས། འཆི་ནད་དྲག་པོ་ཐེབས་དུས། །ཁྱིམ་མཚེས་ཉེ་འབྲེལ་རྣམས་གྱིས། །
ནད་པ་ཅི་འདྲ་ཟེར་དུས། །བུ་དང་ཆུང་མ་རྣམས་ཀྱིས། །ཨ་ཕ་ཤི་བར་གྱུར་ན། །ངེད་ཚོས་ཅི་བྱེད་དགོས་ལེ། །མི་ཚེ་ཆོད་ཐབས་མི་འདུག །ཡོད་ཚད་ཆོས་ལ་བསྒྱུར་ནས། །ས་མཐར་གནས་བསྐོར་འགྲོ་སྐད། །
དེ་འདྲ་ཟེར་མི་གདའ་སྟེ། །ཁ་ཟེར་དོན་ལ་མི་འདུག ཞག་གསུམ་ལྔ་བདུན་མཚམས་ནས། །རོ་དེ་མེད་པ་ཐུབ་ན། །ཤི་གསོན་བསམ་པ་ཁ་ཁ། །རང་རང་འདུག་ཆིས་ཅི་དྲག །བསམ་བློ་བཏང་མི་མ་གཏོགས།
ཤི་བོ་དྲན་མི་མི་འདུག །ཅེས་གསུངས་པ་ཐུགས་ཅི་ལ་མི་མད། སྤྱིར་ཡིན་ན་ང་རང་ཚོ་འཁོར་བའི་འདམ་དུ་བྱིངས་ཡོད་མོད། འོན་ཏེ་འཕྲལ་རྐྱེན་དུ་མ་ཞིག་གིས་འཁོར་བའི་ཆོས་དང་། དམ་པའི་ཆོས་
གཉིས་ཀྱི་ཕྱོགས་ལ་བློ་རིག་གྲུང་གྲུང་ཞིག་བྱེད་པ་གལ་ཆེ་ཡང་ཁ་བློ་སྤྱོད་གསུམ་ཀའི་ཐད་ནས་སེམས་བསམ་པས་གངས་དཀར་དཀྱིལ་ལ་ཞོག་ཀྱང་། འགྲོས་གོམ་པས་ན་མཚམས་སྤང་མཚམས་ཤིག་
ལས་སླེབས་ཀྱི་མི་འ་
མི་འདུག་
གཉིས་



ང་རང་ཕ་རྒན་དྲིན་ཆེན་གྱི་སྐུ་དྲིན་དང་བདག་རྐྱེན་འོག་ནས་སྔ་དགོང་གི་དུས་སུ་ཁོམ་ལོང་རེ་ཡོད་དུས་སྒྱུ་མའི་ལུས་དང་འཁྲུལ་པའི་ཆོས་ལ་ངེས་ཤེས་རེ་འདྲོངས་པར་ཕན་ཐོགས་ཆེ་བའི་སྔོན་བྱོན་
དམ་པ་རྣམ་པའི་གསུང་འབུམ་ལས་སྒ་རབ་འབྱམས་པ་ཀུན་དགའ་ཡེ་ཤེས་ཀྱི་གསུང་འབུམ་དང་། དྭགས་པོ་ཟླ་འོད་གཞོན་ནུས་མཛད་པའི་ཐར་རྒྱན་དང་། དཔལ་སྤྲུལ་རིན་པོ་ཆེའི་ཀུན་བཟང་བླ་མའི་
ཞལ་ལུང་སོགས་ལན་རེ་གཉིས་ཙམ་མཇལ་བའི་སྐལ་བ་སྨིན་པས་སྲིད་པ་ལས་ཀྱི་ཆ་ནས་བདེ་སྡུག་གི་སྣང་བ་རེ་བྱུང་ཚེ། བདེན་པར་མ་འཛིན་པའི་བཏང་སྙོམས་ཆེན་པོ་ལ་ཉིན་ཞག་གཉིས་གསུམ་
ཙམ་འཇོག་ཐུབ་ཀྱིན་ཡོད་མོད། འོན་ཏེ་ལས་མ་དག་པས་སྔར་གྱི་སྡིག་ཏོ་དེ་ཁོ་ནའི་དབང་དུ་འཁོར་ཞིང་འཁྱམས། །
གསུང་ཆོས་རྩ་ཆེན་དེ་དག་མཇལ་བའི་སྐབས་སུ་འཁོར་བ་འདི་འཁྲུལ་པ་ཡིན་ལུགས་སམ། སྡུག་བསྔལ་ཆེ་ཚོད་དམ། ཡུན་གྱི་རིང་ལུགས་སམ། རང་གྲོལ་མེད་ལུགས་ཇི་ལྟར་གསུངས་ཀྱང་བདེན་མཐུ་
བྱིན་རླབས་དེ་ནི་ཤོར་ཞིང་ཟིན་ལ། ཟིན་ཞིང་ཤོར་བའི་དབང་དུ་ལུས། ཀྱེ་མ་ཀྱི་ཧུད། དུག་གསུམ་ནི་འདི་འདྲ་སྟོབས་ཆེན་པོ་ཞིག་རེད། ནམ་ཞིག་ལ་འཁྲུལ་པ་རང་སོང་དུ་འགྲོ་ཐུབ་བམ། གནས་ལུགས་
སྟོང་དང་རྒྱུ་མཚན་ཁྲི་ཡི་སྒོ་ནས་བདེན་པ་བརྡར་ཏེ་རང་གཞན་ཚང་མས་གཏན་བདེ་ཞིག་ལ་བརྩོན་དགོས་མོད། འོན་ཏེ་རང་གཞན་ཡོད་ཚད་སྒྱུ་མའི་ལྟད་མོས་བསླུས་དྲགས་ནས་རང་ཁེ་ཐབས་ཤིག་
དང་བྲིན་ཐབས་ཤིག་ལས་ཅི་ཡང་མི་འདུག སྐབས་རེ་མི་ཡི་ཆོས་ལུགས་ལེགས་སྤྱད་ན། །ཐར་པ་རང་གི་གོམ་དུ་འདུག །སྡིག་པ་ཁ་ཞོར་ལག་ཞོར་དང་། །དགེ་བ་འགྲོ་ཞོར་འདུག་ཞོར་ཡིན་ཟེར་ནས་
ཡང་ཟིན་དུ་མེད་པའི་འཇིག་རྟེན་འཁོར་བའི་ཆོས་ལ་ཡར་འདུར་མར་འདུར་བྱེད་དེ་ནམ་ཞིག་ལ་ལུས་ཀྱི་དྲོད་ཤོར། ཁོག་གི་དབུགས་ཆད། རྣམ་ཤེས་ཕུང་པོ་དང་བྲལ་ན་ད་གཟོད་འཁོར་བ་
འུ་སྟོང་འཁྱམ།
མི་ཚེ་སྟོང་ཟད་དུ་སོང་བ་ཤེས།
གཏམ་འདི་འདྲ་ཞིག་གླེང་བའི་དུས་སུ་དོན་གཞན་པ་ཞིག་ཀྱང་ཞོར་དུ་ཞུ་འོས་འདུག་སྟེ། གོམ་ཁ་ཐུབ་ཙམ་ལས་མིན་པའི་ངའི་བུ་ཆུང་མགོན་པོ་བཀྲ་ཤིས་དང་འཕགས་པ་རབ་བརྟན་གཉིས་ཀྱིས་
སྐབས་རེ་ཕྱག་རྒྱ་འདྲ་མོའི་ཡ་མཚར་བའི་ལག་བརྡ་རེ་སྟོན་པའི་སྐབས་སུ། ཆུང་མའི་མ་སྨད་ཚོ་ནས་རྩེད་མཚར་དང་བཅས་བུ་ཆུང་འདི་གཉིས་ནི་སྐྱེས་ཆེན་ག་གེ་མོ་ཞིག་གི་རྣམ་
གི་རྣམ་སྤྲུལ་འདྲ་མི
འདྲ་མིན་ནམ་
306



ཟེར་ནས་ཀུ་རེ་ལབ་པའི་ཚེ་ན། ཕྱོགས་རིས་གདོན་གྱིས་ཐུགས་དགོངས་མ་བསླད་པའི་དད་ལྡན་རྣམ་དག་ཡིན་པའི་སྐྱེ་བོ་དག་གི་སྐྱབས་ཡུལ་དུ་འཛིན་ཞིང་། བདག་ལ་འབྲེལ་འདྲིས་ཆེ་བའི་བདེ་བར་
གཤེགས་པའི་བན་རྒན་ཞིག་གིས་གཏམ་དེ་གསན་ཚེ་གསུངས་པར། སྙིགས་མའི་ལྔ་བདོའི་ཁུགས་སོ་འདི་ནས་རང་ཚུགས་ཟིན་པའི་སྐྱེས་ཆེན་དམ་པ་རེ་གཉིས་ཙམ་ལས་སྤྲུལ་པའི་སྐུ་མིང་འཛིན་པའི་
དཀོར་གཟན་ཕལ་མོ་ཆེ་ནི་ཤི་གསོན་གཉིས་ཀྱི་དཀོར་ལེན་པའི་བུན་བདག་ལྟ་བུ་གྱུར་པས་ཤིན་ཏུ་ནས་འཇིགས་སྐྲག་སྐྱེ་དགོས་པ་ཞིག་རེད། དེས་ན་བུ་འདི་ཚོ་བསྟན་འགྲོ་གཉིས་ལ་སྲི་ཞུ་ནུས་པའི་
ཚུལ་ལྡན་གྱི་སྐྱེས་བུ་ཕལ་པ་ཞིག་ཡིན་ན་དགའ་བ་རེད་ཅེས་གོ་རྒྱུ་ཆེ་བའི་གསུང་ཞིག་གནོངས།
སྤྱིར་བསྟན་འགྲོ་གཉིས་ཀྱི་སྐྱབས་མགོན་དམ་པར་བཞུགས་པའི་སྐྱེ་སྤྲུལ་མང་པོ་ཞིག་ད་ལྟ་དུས་ཀྱི་ཆ་ནས་ང་རང་ཚོའི་མཇལ་སྐལ་དུ་བཞུགས་འདུག་པ་ནི་བསོད་ནམས་ཆེན་པོ་རེད། ལྷག་ཏུ་དགོན་
ཆེན་འགའ་རེ་ལ་དགུང་ལོ་ཆུང་ཡང་མཁས་བཙུན་བཟང་གསུམ་འཛོམས་པའི་ཡང་སྤྲུལ་བསྟན་པའི་གསལ་བྱེད་མི་ཉུང་བ་ཞིག་འདུག་པ་ནི་སྐྱེ་འགྲོའི་བསོད་ནམས་དཔལ་ཞིག་ཅིའི་ཕྱིར་མིན། འོན་
ཏེ་དུས་རབས་དང་སྤྱི་ཚོགས་ཁོར་ཡུག་གི་དབང་གིས་སྐྱེ་སྤྲུལ་མང་པོ་ཞིག་ལ་ཐོས་རྒྱ་ཆེ་ཞིང་རྣམ་དཔྱོད་ཅུང་ཟད་ཡོད་པའི་སྐྱེ་བོ་མང་པོ་ཞིག་གིས་དོགས་པའི་སྒོ་ནས་དད་པ་བཙན་པོ་ཞིག་འ
གིན་ཡོད་པ་འདྲ། སྔར་ཆོས་ལུགས་ལས་དོན་ལ་དོ་དམ་བྱེད་པའི་ལས་ཁུངས་སུ་ཕྱག་ལས་གནང་བཞིན་པའི་ལས་བྱེད་པ་རྒན་པ་ཞིག་གིས་བཤད་རྒྱུ་ལ། ཆོས་ལུགས་དང་དགོན་སྡེ། བླ་གྲྭ་སྐོར་གྱི་ལས་
དོན་ལོ་འདི་འདྲ་མང་པོ་ཞིག་ལ་བསྒྲུབས་རྗེས། ད་ནི་སྟོན་པ་སངས་རྒྱས་ཤཱཀྱ་ཐུབ་པ་ལ་མ་གཏོགས་དེང་སང་འཚོ་བཞུགས་གནང་བའི་བླ་སྤྲུལ་འདི་དག་ལ་དད་པ་མེད་པ་ཞིག་ཡོང་བའི་ཉེན་ཁ་འདུག་
ཅེས་ཀུ་རེའི་ངང་ནས་ལབ།
ལུང་པ་ལ་དགའ་ཞེན་དང་སློབ་གསོ་ལ་དུངས་བ་ཟབ་ཀྱང་སྐབས་རེ་མི་སྐྱ་ཕལ་པའི་སྤྱོད་པར་ཐུགས་དགྱེས་པའི་སྤྲུལ་སྐུ་ཞིག་གིས་གསུངས་པར། ང་རང་སྔར་མདོ་ཁམས་ཡོངས་ནས་མཚན་སྙན་རབ་
202
ཞིག་འཇོག་



30
ཏུ་འབར་བའི་སྐྱེས་ཆེན་དམ་པ་གང་དེའི་ཡང་སྲིད་ཨེ་ཡིན་ངས་མི་ཤེས། མངོན་ཤེས་དང་རྫུ་འཕྲུལ་ནི་ང་ལ་མི་འདུག འཇིག་རྟེན་ཆོས་བརྒྱད་ལ་ནི་ང་རང་མི་སྐྱ་ལས་ཞེན་ཆགས་ཆེ། སྐབས་རེ་རང་
གིས་རང་ལ་འདི་འདྲ་བསམ་གྱིན་ཡོད། ཡར་ཀའི་ཞིང་ནས་སྐྱེས་ཆེན་དམ་པ་དེ་ཉིད་ཀྱིས་དོན་འདི་གཟིགས་ཡོད་གྱུར་ན། ཨ་རེ། ངའི་སྐྱེ་སྤྲུལ་གྱི་མིང་ཁྱེར་བའི་ཕོ་རྒོད་སྙིང་ཁམས་ཅན་འདིའི་བྱ་བྱེད་
ལ་ལྟོས་དང་ཞེས་སྤྱན་ཆབ་བསིལ་ངེས་རེད་ཅེས་རྟོགས་ལྡན་ཞིག་གི་སྤྱོད་པ་མིན་ནམ་སྙམ་པའི་སྒོ་ནས་གསུངས།
མཚར་གཏམ་ཞིག་ཏུའང་རིག་པ་ལྡན་ཞིང་ཆོས་སྣང་ཆེ་བའི་རྒན་པོ་ཞིག་དབུས་གཙང་དུ་མཆོད་མཇལ་ལ་སོང་། དགོན་པ་ཞིག་ཏུ་སླེབས་ཚེ་དགོན་དེའི་ཁྲི་འཛིན་བླ་མ་ཞིག་གི་མཆོད་སྡོང་ཕྲེང་ཤར་
མཇལ་བའི་ཚེ། སྐུ་ཕྲེང་དང་པོའི་མཆོད་སྡོང་ལ་སྒོ་གསུམ་གུས་པ་ཆེན་པོས་ལུས་ཀྱི་བ་སྤུ་གཡོ་ཞིང་མིག་ནས་མཆི་མ་ཁྲུམ་མེར་ཕྱག་སྡོང་པོ་འགྱེལ་འགྱེལ་གྱིས་ཕུལ་ནས་ཚེ་རབས་ཀུན་ཏུ་མགོན་ཁྱེད་
ཀྱི་ཐུགས་རྗེ་སྐྱབས་འོག་ཏུ་ཚུད་པར་ཤོག་ཅེས་གསོལ་བར་ཕུར་ཚུགས་སུ་བཏབ། སྐུ་ཕྲེང་གཉིས་པའི་མཆོད་སྡོང་རྩ་རུ་སླེབས་དུས་གསོལ་བ་སྨོན་ལམ་འདེབས་ཤིང་། ཁོང་ཡང་སྟོང་གསུམ་གྱི་མཁས་
པ་ཆེན་པོ་ཞིག་རེད་ཅེས་མོས་གུས་དུང་དུང་བྱས། སྐུ་ཕྲེང་གསུམ་པའི་མཆོད་སྡོང་མཇལ་དུས་ཁོང་ཡང་འགྲོ་དོན་ཕྲིན་ལས་ཡོད་མཁན་ཞིག་རེད་ཅེས་མགོ་བོ་སྒུར་སྒྱུར་བྱས། སྐུ་ཕྲེང་བཞི་པ་དང་ལྔ་པ་
སོགས་ཀྱི་མཆོད་སྡོང་ལ་ཐུག་དུས་མཆོད་སྡོང་དེར་ལག་པས་འཕུར་འཕུར་མཉེ་མཉེ་བྱས་ནས་མཆོད་སྡོང་དེ་ལ་རིན་ཆེན་གསེར་དངུལ་དེ་འདྲ་མང་
ང་པོ་ཞིག་གི་འཕྲ་བརྒྱབ་འདུག་ཅེས་དབུགས་རིང་
ཞིག་གཏོང་ནས་བུད་” སོང་།
གོང་གསལ་གྱི་གནས་ཚུལ་དེ་དག་གིས་ང་ཚོ་ལ་སྤྱི་ཚོགས་ཀྱི་འགྱུར་བ་ཞིག་དང་། དངོས་ཡོད་ཀྱི་གནས་ལུགས་ཤིག་གསལ་བཤད་བྱེད་པ་ནི་དེང་སང་མཁས་བཙུན་བཟང་གསུམ་དང་། ལྟ་སྒོམ་སྤྱོད་
གསུམ། འཆད་རྩོད་རྩོམ་གསུམ་སོགས་ཀྱི་ཡོན་ཏན་ཆེར་མེད་ཅིང་། རྒྱུ་འབྱོར་གོ་ས་དང་། མཚན་སྙན་དབང་གྲགས་ཁོ་ནར་སྒྲུབ་པའི་བླ་སྤྲུལ་མཚན་འཛིན་པ་མང་པོ་ཞིག་དུས་ཀྱི་ཁུགས་སོ་འདི་ནས་
(D མི་སྐྱ་ཞེས་པ་ནི་རབ་བྱུང་མིན་པའི་འཇིག་རྟེན་འཁོར་བ་པ་ལ་ཟེར།
(2 བུད་ཅེས་པ་ནི་འགྲོ་བ་དང་སོང་བའི་དོན།



རླུང་རྟ་དར་དྲགས་པའི་རྐྱེན་གྱིས་བོད་ཀྱི་ཆོས་ལུགས་རིག་གནས་ལ་འགལ་རྐྱེན་མང་པོ་ཞིག་བཟོས་དང་བཟོ་བཞིན་པའི་གནས་ཚུལ་དེ་རེད།
དེས་ན་ང་ཚོས་ཆོས་དད་མང་ཚོགས་ཀྱིས་ཡེ་ཤེས་ཀྱི་སྤྱན་རས་བཙལ་ནས་གཟིག་ལྤགས་བཀབ་པའི་བོང་བུ་དང་། ནགས་ན་རྩེན་པའི་སྟག་གཟིག་གཉིས་ངོ་མ་འཁྲུལ་བ་ཤེས་པར་བྱས་ནས་འདི་ཕྱི་
གཉིས་ཀྱི་བསླུ་བ་མེད་པའི་འཕགས་པའི་དགེ་འདུན་ཞིག་དང་། དཀོན་མཆོག་གསུམ་འདུས་ཀྱི་བླ་མ་རིན་པོ་ཆེ་ཞིག་རྙེད་དགོས་རྒྱུ་ནི་ཤིན་ཏུ་ནས་གཙོ་ཆེའོ། །སྤྱིར་ན་སྟོན་པ་རྫོགས་པའི་སངས་རྒྱས་
ཉིད་ནས་ཀྱང་། དུས་ངན་སྙིགས་མའི་ཁུགས་སོ་ནས། ང་ཡི་བསྟན་པ་ང་འདྲས་བཤིག་ཅེས་གསུངས་པ་དེ་ད་ལྟའི་དུས་ལ་ཐུག་པ་མིན་ནམ་སྙམ་ནས་སེམས་རབ་ཏུ་འཚབ་པའི་ཚུལ་དུ་འདུག་ཀྱང་།
རྒྱལ་བསྟན་གྱི་སྲོག་ཤིང་དུ་གྱུར་པའི་བླ་སྤྲུལ་དང་མཁན་པོའང་གང་མང་ཞིག་སྔར་བྱོན་མྱོང་ལ། ད་ལྟའང་འབྱོན་ཞིང་མཛད་ཕྲིན་བསྐྱངས་དང་སྐྱོང་བཞིན་འདུག་ལ། མ་འོངས་པའི་དུས་སུའང་འབྱོན་
དང་བྱོན་ངེས་ཡིན་པས། དཀོན་མཆོག་རྣམ་པ་གསུམ་ལ་བློ་འགྱུར་བ་མེད་པའི་སྒོ་ནས་སྐྱབས་འཇུག་གསོལ་སྨོན་རེ་ཞུས་ན། བདག་གཞན་སེམས་ཅན་ཐམས་ཅད་ཀྱི་དོན་གཉིས་ལྷུན་གྱིས་ལོས་འགྲུབ་
ཡོང་།
ངས་འདི་ལྟར་བརྗོད་ན་ཚང་མའི་སེམས་སུ་ཡར་འགྲོ་བུ་སྡུག་འདིའི་སྐད་ཆ་ལ་ཆ་འཇོག་དང་སྙིང་པོ་ཅི་ཡང་མི་འདུག སྐབས་རེ་ལུས་ངག་ཡིད་གསུམ་ལྷ་དང་བླ་མ་ལ་འབུལ་རྒྱུ་ཡིན། མཚམས་རེ་
བླ་སྤྲུལ་དགེ་འདུན་འདི་དག་ལ་མཁས་རྒྱ་ཡོན་ཏན་དང་བཟང་པོའི་སྤྱོད་པ་མི་འདུག་ཅེས་འཁང་ར་བྱེད། དོན་དུ་གང་ལ་ཉོན་དགོས་པ་དང་། གང་ལ་ཉོན་མི་དགོས་ཤེས་ས་མ་རེད་ཅེས་མ་རངས་པའི་
གཏམ་ལབ་སྲིད་མོད། འོན་ཏེ་ཆོས་དང་གང་ཟག་གཉིས་ལ་དབྱེ་བ་ཞིབ་མོ་དགོས་པ་གོང་ནས་ཕྲ་ཞིང་ཞིབ་པ་ཞིག་ཞུས་ཟིན་པས་ཅུང་ཟད་རིག་པ་རྣལ་དུ་གནས་པའི་སྐྱེ་བོ་ཞིག་ཡིན་ན་དེ་ལ་མགོ་ཤིག་
འཁྲུགས་ “ པའི་དགོས་པ་མེད། ངས་ནི་དུས་ཀྱིས་བསྐུལ་བའི་གདོང་ནས་གཏམ་འདི་ཚོ་ཞུ་བ་ལགས། སློབ་དཔོན་ཀླུ་སྒྲུབ་ཀྱིས་མཛད་པའི་ཤེས་རབ་སྡོང་བུ་ལས། རྟག་ཏུ་སྙན་ཚིག་སྨྲ་བ་ཡི། །རྒྱལ་པོས་
309
(1) མགོ་ཤིག་འཁྲུགས་ཞེས་པ་ནི་གནས་ལུགས་དང་དོན་དག་ཅིག་ལ་བློ་རྨོངས་ནས་ཅི་བྱེད་གཏོལ་མེད་དང་། ཡང་ན་ཐབས་ཤེས་ག་འདྲ་ཞིག་བཏོན་ན་དགའ་འམ་སྙམ་པའི་སོམ་ཉིའི་བློ་ལ་ཟེར།



སྐྱེ་རྒུ་བྲིད་པར་སླ། །ཕན་ཚིག་སྨན་དང་འདྲ་བ་དེ། །ཉན་པ་བས་ཀྱང་སྨྲ་བ་དཀོན། །ཞེས་པ་ལྟར་དུ་ཕན་པའི་ཚིག་རེ་གཉིས་སྨྲས་ན་རང་རོགས་གཉིས་ཀ་ལ་ཕན་ཀྱང་སྲིད།
རྒྱུ་མཚན་གནས་ལུགས་འདི་འདྲ་ཞིག་ཤེས་ཁུལ་དང་རྟོགས་ཁུལ་གྱིས་ཨ་ཕ་ངེད་ཚོས་གཅེན་པོ་ཀརྨ་ཚེ་འཕེལ་གྱི་སྙིང་གི་གཅེས་ཕྲུག་སྟེ་ཡེ་ཤེས་རབ་འཕེལ་ཁོ་རང་ཉིད་ཀྱི་འདོད་བློ་དང་ཡང་བསྟུན་
ཏེ། བོད་རབ་བྱུང་བཅུ་བདུན་པའི་རྣམ་རྒྱལ་ཆུ་སྦྲུལ་ལོའི་བོད་ཟླ་ལྔ་པའི་ཚེས་པ་བཅོ་བརྒྱད་དང་། སྤྱི་ལོ་ཉིས་སྟོང་བཅུ་གསུམ་ལོའི་སྤྱི་ཟླ་དྲུག་པའི་ཚེས་པ་ཉེར་དྲུག་སྟེ། རེས་གཟའ་ལྷག་པ་ཉིན་ལ་
ཁམས་སྡེ་དགེ་ཡུལ་དུ་དཔལ་ས་སྐྱའི་༧ངོར་ཀླུ་ལྡིང་མཁན་ཆེན་འཇམ་དབྱངས་ཐུབ་བསྟན་ཆོས་ཀྱི་རྒྱལ་མཚན་རྒྱ་གར་འཕགས་པའི་ཡུལ་ནས་བསིལ་ལྡན་ལྗོངས་སུ་ཞབས་སོར་འཁོད་པས་གང་གི་
མདུན་དུ་རབ་བྱུང་སྒྲུབ་ཏུ་གཏོང་བ་ཡིན། དོན་འདི་ནི་ངེད་ཡར་འགྲོ་ཁྱིམ་ཚང་ལ་མཚོན་ན་ཤིན་ཏུ་དོན་ཆེན་པོ་གནམ་སའི་རྒྱུན་ལྟ་བུ་ཞིག་ཏུ་གྱུར་ཡོད། ཨ་ཕས་སྔ་མོ་ཞིག་ནས་ངེད་བུ་སྤུན་གསུམ་
པོ་ལས་གཅིག་རབ་ཏུ་བྱུང་ཐུབ་ན་བསམ་ནས་རེ་བ་ཆེན་པོ་བཅངས་ཡོད་མོད། འོན་ཏེ་སྔོན་ལས་འཕྲལ་རྐྱེན་གྱི་དབང་གིས་ངེད་སྤུན་གསུམ་ནི་རྡོར་དྲིལ་ལག་ཏུ་འཛིན་པའི་བསྐལ་བ་མ་རྙེད། ད་རེབ་
གཡང་ཕྲུག་ལྷ་ཕྲུག་ཡེ་ཤེས་རབ་འཕེལ་ཁོ་རང་བློ་ཆོས་ལ་མོས་ཤིང་། གཤིས་རྒྱུད་འཇམ་ལ་དྲང་བས་ཆོས་སྒོར་ཞུགས་ཐུབ་པ་ནི་ཡར་འགྲོ་ཚང་གི་ཤི་གསོན་མང་པོའི་ཆོས་སྐལ་དགེ་རྩ་རུ་འགྲོ་ངེས་ཤིང་།
ལྷག་ཏུ་གཡང་ཕྲུག་ལྷ་ཕྲུག་འདིས་མར་གྱུར་འགྲོ་བ་ཡོངས་ལ་ཕན་བདེ་ཅི་རིགས་ཤིག་སྒྲུབ་ཐུབ་པའི་སྨོན་ལམ་ཡང་ཡང་འདེབས་ཀྱིན་ཡོད།
གང་ལྟར་ཀྱང་ང་རང་ཚང་མ་སོ་སོའི་མི་ཚེའི་ལམ་བུ་ནང་དུ་བགྲོད་པའི་དུས་ན། རྐྱེན་ངན་གྲོགས་སུ་འགྱུར་བའི་ལས་ཀྱང་མང་པོ་འདུག་པས་ངེད་མིང་སྲིང་ཚོས་ཀྱང་ཚེ་འདིའི་ཆོས་བརྒྱུད་རླུང་ལ་
བསྐུར་བ་མི་ནུས་ཀྱང་ཞེན་ཆགས་ཆུང་ཙམ་རེ་ཡོང་ནས་ཉིན་ཞག་རེ་རེའི་ཆ་རུ་ཡར་མཆོད་མར་སྦྱིན་དང་། ཁ་ཏོན་དགེ་སྦྱོར་སྣ་ཁ་རེ་འགྲུབ་ནའང་ཨ་མྱེ་མགོན་རབ་དང༌། མ་གཡང་མཚོ། མིང་སྲིང་
ཆུང་བ་གཉིས་བཅས་ཁྱིམ་འདི་ནས་གཤེགས་སོང་བའི་བཟའ་མི་རྣམས་ལ་རྗེས་ཆོས་དགེ་གྲོགས་ “ སུ་འགྲོ་བར་འདོད། དཔེར་ན། ངེད་ཚང་གི་ཁང་པ་གསར་པ་དེ་བརྒྱབ་ནས་ལོ་ཕྱེད་ལས་རེད་མེད།
31)
( རྗེས་ཆོས་དགེ་གྲོགས་ནི་འདས་པོ་འདས་མོ་གང་ཞིག་ལ་རྗེས་སུ་ཆོས་སྒྲུབ་ནས་དགེ་བའི་གྲོགས་སུ་སྦྲན་པའི་དོན།



ཕར་བལྟས་མིག་གི་ཐད་དུ་ཁང་པ་ཁྱོན་གྱི་ཆ་ནས་གས་སྲུབས་རེ་གཉིས་ལས་ཅི་ཡང་མི་འདུག་ཀྱང་གཞུང་ཕྱོགས་ནས་འདི་ནི་ཉེན་ཁང་ཤ་སྟག་རེད་འདུག་ཅེས་རི་གཟར་རྦབ་ལ་ཡར་འདྲིལ་དང་།
གོང་མའི་བཀའ་ལ་ཡར་བཟློག་མེད་ཚུལ་ལབ་ཚེ་། ངེད་ཕ་བུ་ཚོས་གཞུང་ཕྱོགས་ནས་ཇི་ལྟར་ལབ་པ་བཞིན་དུ་བརྩི་སྲུང་མ་གཏོགས་འཁྲུལ་ལས་གཡོ་སྒྱུ་སོགས་གཞུང་ཕྱོགས་ཀྱི་བསྐྱར་སྐྲུན་ལས་ཀར་
འགལ་རྐྱེན་ཅི་ཡང་མ་བྱས། ཁྱིམ་མཚེས་རུ་རོགས་དག་གིས་ངེད་ཕ་བུ་ཚོ་ལ་གན་ཕ་བུ་འདི་ཚོ་ནི་ཉམ་ཆུང་དྲགས་སོང་། འཁོས་ཀ་མི་འདུག་ཅེས་པ་སོགས་ཀྱི་གཏམ་ལྐོག་ལྐོག་སུད་སུད་ནས་ལབ་པར་
ཐོས་ཀྱང་ཡོད་ཚད་བཏང་སྙོམས་སུ་འཇོག་ཀྱིན་ཡོད། འབྲོང་བུས་ བཤད་རྒྱུར། བོད་བརྒྱུད་སངས་རྒྱས་ཆོས་ལུགས་དང་བོན་གྱི་ཤེས་རིག་གང་ཡིན་རུང་མིའི་རིགས་སྤྱི་ཚོགས་དང་ཁ་བྲལ་བའི་འདུ་
ཤེས་ཤིག་དང་འཇིག་རྟེན་ཕ་རོལ་གྱི་ལས་དོན་སྒྲུབ་བྱེད་དང་གཤིན་པོར་དགེ་ཆོས་སྒྲུབ་བྱེད་ཀྱི་ཡོ་བྱད་འབའ་ཞིག་ཏུ་གྱུར་ཡོད་ཅེས་གཏན་ཚིགས་རང་བཞིན་གྱི་གཏམ་ཞིག་གསུངས་པ་ནི་ཁོང་གིས་
ཆོས་ཟེར་བ་འདིའི་ངོ་བོ་དང་བྱེད་ནུས་ཕྱོགས་གཅིག་མཐོང་ཡང་གཞན་ཞིག་མ་མཐོང་བའི་གཏམ་ཞིག་མིན་ནམ་སྙམ། ངེད་ཕ་བུ་ཚོས་གཞུང་ཕྱོགས་ཀྱི་སྐད་ཆར་བརྩི་བ་ནི་གཅིག་བྱས་ན་རྒྱུ་འབྲས་ལ་
བརྩི་སྲུང་བྱས་ཏེ་གཤིན་པོའི་དགེ་རྩ་བསྔོ་བ་ཡིན་པ་བདེན་མོད། འོན་ཏེ་ཕྱོགས་གཞན་ཞིག་ནས་ངེད་ཕ་བུ་ཚོའི་སྤྱོད་ལམ་འདིས་ཕ་ཡུལ་གྱི་ཁྱིམ་གཞིས་བསྐྱར་སྐྲུན་བྱེད་པར་མཐུན་རྐྱེན་གང་ལ་གང་
འཚམ་ཞིག་བསྐྲུན་ཡོད་པ་ནི་བཤད་མ་དགོས། འདི་ནི་ངེད་ཕ་བུ་ཚོ་ལ་ཆོས་དད་ཅུང་ཟད་ཅིག་ཡོད་པའི་བཀའ་དྲིན་ཡིན། མཁན་ཆེན་ཚུལ་ཁྲིམས་བློ་གྲོས་མཆོག་གིས་མི་སྐྱ་ཕལ་པ་རྣམས་ཀྱིས་གཙོ་
བོ་སེམས་ཐོག་གི་དགེ་བ་འདི་ལ་བརྩོན་པ་བྱ་དགོས། འདི་ལའང་གཙོ་བོ་སྤང་བྱ་གསུམ་དང་བླང་བྱ་གསུམ་ཡོད་ཅེས་གསུངས་ཤིང་། སྤང་བྱ་ལས་གཅིག་ནི་རང་གི་དོན་ཁོ་ནར་བསམ་བློ་བཏང་སྟེ་ཚེ་
འདིའི་ཕྱིར་རམ་ཚེ་ཕྱི་མའི་དོན་དམ་ཐར་བ་འཐོབ་པར་དོན་དུ་གཉེར་བ་གང་ཞིག་ཡིན་ཡང་འདྲ་སྟེ། རང་དོན་འབའ་ཞིག་ལ་བསམ་བློ་གཏོང་བ་ལས་གཞན་སེམས་ཅན་གྱི་དོན་དུ་བསམ་བློ་མི་གཏོང་
བ་འདི་ཐེག་པ་ཆེན་པོའི་སྤང་བྱ་གཙོ་བོ་ཡིན་ཞེས་གསུངས་འདུག ཨ་ཕས་མཁན་ཆེན་ཚུལ་ཁྲིམས་བློ་གྲོས་མཆོག་གི་གསུང་འདི་ལྟ་བུའི་ཐེག་ཆེན་ཆོས་ལ་ལམ་སྟོན་མཛད་པའི་སྐྱེས་མཆོག་རྣམ་པའི་
311
(D འབྲོང་བུ་ནི་འབྲོང་བུ་ཚེ་རིང་རྡོ་རྗེ་ལ་ཟེར་བ་ཡིན།



གསུངས་བཤད་ལ་མཇལ་མ་ཐུབ་པ་ཡིན་ན་ཁོང་གིས་མཐའ་གཅིག་ཏུ་རྒྱལ་ཁབ་ཀྱི་ཁྲིམས་ལུགས་ཁྲིམས་སྲོལ་འབའ་ཞིག་ལ་བརྟེན་ནས་རང་གཞན་གཉིས་ཕན་གྱི་ལས་ཀར་གཞོལ་བ་ཆ་མ་མཆིས།
སྐབས་རེ་ང་ཚོ་ཆོས་ལྡན་ལུང་པའི་ཡུལ་མི་རྣམས་ནི་བྱང་ཆུབ་སེམས་དཔའི་རྒྱུད་པ་ཡིན་ཞེས་རང་ལྟ་མཆོག་འཛིན་བྱེད། དོན་དུ་ཁ་ཡིས་བཤད་རྒྱུ་དང་ལག་གིས་སྒྲུབ་རྒྱུ་གཉིས་ཐ་དད་དུ་སོང་། དཔེར་
ན། ནང་པའི་ཆོས་པ་ཞིག་ཡིན་ཕྱིན་རང་བྱུང་གི་གནོད་འཚེ་ཆེན་པོ་འདི་དང་སྐྱེ་བོ་དུ་མའི་ཚེ་སྲོག་ས་འོག་ཏུ་ཤོར་བའི་རྐྱེན་ངན་དྲག་པོའི་འདི་འདྲ་འོག་ནས་འཁོར་བ་ལ་ངེས་འབྱུང་ཆེ་ཙམ་དང་།
འཇིག་རྟེན་ལ་ཞེན་ཆགས་ཆུང་ཙམ། རྒྱུ་ནོར་ལ་ཆོག་ཤེས་ཆེ་ཙམ་དང་། དགྲ་གཉེན་ལ་ཆགས་སྡང་ཆུང་ཙམ་ཞིག་དགོས་པར་འདུག་ཀྱང༌། ཡུལ་མི་འགའ་ཞིག་ནི་སྔར་བཞིན་དུ་ངེད་ཚང་གི་ས་ཞིང་
མཁར་ཁང་ནི་འདི་ཙམ་དང་དེ་ཙམ་ཞེས་ཁྱིམ་མཚེས་རུ་རོགས་བར་ལའང་མིག་གཉིས་ཇེ་བགྲད་དང་། མཆེ་བ་ཇེ་གཙིགས། སྡེར་མོ་ཇེ་རྣོ་ཡིས་ཕ་ཨ་མེས་ཡང་མེས་ནས་སེན་མགོ་ཁྲག་དང་། སེན་རྟིང་
རྣག་བྱས་ནས་ས་ཞིང་མཁར་ཁང་འདི་དག་ཉོས་ཤིང་བསྒྲུབས་པ་ཡིན་པས། འདིའི་དོན་དུ་ཚེ་འདིའི་རྣམ་ཤེས་འཕྲལ་དུ་འཕོ་དགོས་བྱུང་ཡང་འགྱོད་པ་མེད་ཅེས་པ་སོགས་ལབ་ནས་བསྡད་འདུག
གོང་གི་གནས་ཚུལ་དེ་རིགས་ལ་དམིགས་པ་ཡིན་ནའང་ཐང་། ལྕགས་སྟག་ལོ་དང་ལྕགས་ཡོས་ལོ་གཉིས་ཀྱི་མཐུད་མཚམས་སུ་ཆོས་སྡེ་དགོན་སྡེ་ཁག་གིས་རིས་མེད་ཀྱི་བདེ་ཆེན་ཞིང་སྒྲུབ་ཚོགས་ནས་
མཁན་པོ་བླ་སྤྲུལ་རྣམ་པས་ཁེ་དང་རྒྱལ་ཁ་གཞན་ལ་བྱིན། གྱོང་དང་ཕམ་ཁ་རང་གིས་ཁུར་རྒྱུ་ནི་ལུང་པ་འདིའི་གཞན་ཕན་རིག་གནས་དང་བྱམས་བརྩེ་རིག་གནས་ཀྱི་སྙིང་པོ་དམ་པ་དེ་ཡིན་པས་ཁྱིམ་
མཚེས་རུ་རོགས་བར་དུ་ངེས་པར་དུ་མཐུན་འགྲིག་ཡག་པོ་ཡོང་དགོས་པ་དང་། ཤི་གསོན་གཉིས་ཀྱི་ཆ་ནས་དགེ་བ་ཕུན་སུམ་ཚོགས་པ་ཞིག་སྒྲུབ་དགོས་ཞེས་དད་ལྡན་མང་ཚོགས་རྣམས་ལ་གསུང་སྐད་
འཛེར་འཛེར་བར་དུ་གསུངས་ཀྱིན་ཡོད་པ་ཨ་ཕའི་ངག་ནས་ཐོས།
ལོ་རྟག་པར་སྔོ་ལོ་རིམ་གྱིས་འབུས་ཤིང་ཆར་པ་ཟིམ་ཟིམ་དུ་བབས་པའི་དབྱར་དུས་དེ་མཐའ་ཡི་རྒྱ་མཚོ་ནས་ནགས་ཚལ་དང༌། གྲོང་ཁྱེར། རི་ཚོགས་མང་པོ་བརྒྱུད་དེ་རིམ་གྱིས་མཐོ་སྒང་གི་ས་ཆ་རུ་
སླེབས་དུས་ཕ་ཡུལ་གྱི་སྐྱེ་བོ་རྒན་གཞོན་ཚང་མས་ད་ལོ་དབྱར་རྩྭ་དགུན་འབུ་ག་འདྲ་ཞིག་སྐྱེ་ཨང་ཞེས་སེམས་ཁྲལ་ཆེན་པོ་བྱེད་པ་དང་། མང་པོ་ཞིག་གིས་མཁར་ཁང་ལས་ཀྱི་ཐད་ནས་དཔལ་འབྱོར་ལ་
312



313
དཀའ་ཁག་འདུག་པ་དེ་ད་ལོའི་དབྱར་རྩྭ་དགུན་འབུ་རྐོ་བ་ལས་གུན་གསབ་རེ་ཨེ་ཡོང་གི་རེ་བ་རྒྱ་ཆེན་པོ་ཞིག་བསྐྱང་བཞིན་འདུག འོན་ཏེ་ང་རང་ངོ་མ་ངོ་མཚར་སྐྱེ་དགོས་པ་ཞིག་ནི་ཁོང་ཚོས་སྔར་
ལྟར་གྱི་ཁྱིམ་ལ་གྲོ་ནས་འབྲས་གསུམ་འབེལ་ཐག་ཆོད་ཅིག་ཉོས་ནས་གྲོ་གཅུ་བསྲེག་པ་དང་། མོག་མོག་བཅའ་བ། བག་ལེབ་བཟོ་བ་སོགས་མི་ནུས་པར་ཉིན་བཞིན་སྲང་བར་གྱི་བག་ལེབ་དང་གྲོ་གཅུ་
བཙོང་མཁན་གྱི་མི་དེ་ཁོ་ནར་སྒུག་འདུག ངེད་ཚང་གི་ཁྱིམ་ནས་ཀྱང་སྲིང་མོ་ཚོས་སྲང་བར་གྱི་བག་ལེབ་དང་གྲོ་གཅུས་དེ་ཁོ་ནར་བརྟེན་ནས་འཚོ་བ་བསྐྱལ། ཕ་རྒན་དྲིན་པོ་ཆེ་ནི་ཁྱིམ་མིས་ཞལ་
ཟས་ཅི་དྲངས་ནའང་བཞེས་རྐྱང་གནང་བས་མི་འདོད་པ་གང་ཡང་མེད་པར་འདྲ་ཡང་། ངས་ནི་རྟག་པར་སྲིང་རྒན་མ་གཉིས་ལ་ཁ་འཐབ་བཀྱེ་བཞིན་ཡིན། འདི་འདྲ་བའི་ཡུལ་ལུང་གི་འཚོ་བ་སྐྱེལ་
ལུགས་ནི་དངོས་གནས་བསོད་ནམས་ཟད་ཁར་ཕུང་པོ་རི་ལས་ལྕི། ཕོགས་རྩམ་ཆད་ཁར་ཕོ་བ་མེ་ལྟར་འབར་ཟེར་བ་དེ་མིན་ནམ་སྙམ་ནས་ང་ནི་དངོས་གནས་ཕྱི་ལ་མངོན་ཐབས་མེད་པའི་སྡུག་ཡུས་
དྲག་པོ་ཞིག་གིས་མནར།།
ཡུལ་ལུང་ཞིག་གི་དཔལ་འབྱོར་གཉེར་སྟངས་དང་འཚོ་བའི་གོམས་གཤིས་དེས་ཡུལ་ལུང་དེའི་སང་ཉིན་གྱི་འཚོ་བའི་བདེ་སྡུག་ལ་ཐད་ཀར་ཤུགས་རྐྱེན་བཟོས་ཡོད་སྟབས། ཡུལ་ཤུལ་ལུང་པའི་ཕྱོགས་
ནས་ས་ཆ་ཁ་ཤས་ཀྱི་དངོས་ཡོད་གནས་ཚུལ་ལ་བལྟས་ཏེ་བཤད་ན། ཡུལ་དེར་དབྱར་རྩྭ་དགུན་འབུ་སྐྱེ་བ་མ་ཚད། དབྱར་རྩྭ་དགུན་འབུ་དེ་དག་ནི་ཤ་རྒྱགས་ལ་མདོག་ཀྱང་ཤིན་ཏུ་ལེགས་པས་རྒྱ་མ་གང་
ལ་འབུ་བདུན་བརྒྱ་བརྒྱད་བརྒྱ་ཡས་མས་ཀྱིས་འདང་གི་ཡོད། དུད་ཚང་གཅིག་ལ་འབུ་རྐོ་མཁན་གཉིས་གསུམ་ཞིག་ཡོད་ན་ལོ་རེ་ལ་འབུ་རྒྱ་མ་གསུམ་བཞི་ཙམ་མི་ལོན་པའི་སེམས་ཁྲལ་སྤུ་རྩེ་ཙམ་ཡང་
མི་དགོས། དེས་ན་འབུ་རྒྱ་མ་གང་གིས་འབུ་གོང་ཡག་པའི་དུས་སུ་ཤོག་སྒོར་ཁྲི་ཚོ་བདུན་བརྒྱད་རེའི་གོང་ཁུག་པ་ དང༌། འབུ་གོང་དམའ་བའི་དུས་སུའང་ཤོག་སྒོར་ཁྲི་གསུམ་བཞི་ཙམ་རེ་ཁུག དེའི་
སྟབས་ཀྱིས་ཁོང་ཚོས་སྲིད་གཞུང་ཕྱོགས་དཔོན་པོས་ཇེའུ་འཁོར་ཅི་འདྲ་ཞིག་ཉོས་ནའང་ཁོང་ཚོས་ཀྱང་དེ་འདྲ་ཞིག་ཉོ་དགོས་ཟེར་ནས་སྦྲ་སྒོ་རྩ་རུ་སྒོ་ཁྱི་གཡས་སུ་བསྐོར་ཡོད་ན། རླངས་འཁོར་ཆེ་ཆུང་
T ཁ་འཐབ་བཀྱེ་ཞེས་པ་ནི་ཕན་ཚུན་གཤེ་གཤེ་གཏོང་བའི་དོན།
(2) གོང་ཁུག་པ་ཞེས་པ་ནི་རིན་གོང་ལོན་པ་ཞེས་པ་དང་དོན་གཅིག



314
གཉིས་གསུམ་ཙམ་རེ་གཡོན་དུ་བཞག་ཡོད། འོན་ཏེ་ཁོང་ཚོས་རླངས་འཁོར་ཡག་པོ་དེ་ཚོས་ཟ་རྒྱུའི་སྣུམ་རིགས་ལ་རིན་གོང་ག་ཚོད་ཡིན་པ་ཧ་གོ་རྗེས། འགྱོད་སེམས་དང་སེར་སྣ་ཡི་དབུགས་རིང་རླུང་
རྒོད་བཞིན་དུ་རྡུང་པར་ཐོས། བདག་གི་གྲོགས་པོ་ཞིག་གིས་བཤད་རྒྱུར། ཉེ་བའི་ལོ་འགའི་རིང་ལ་ས་དེ་གའི་ཁྱིམ་འཛིན་མ་མི་ཉུང་བ་ཞིག་གིས་བུ་དང་བུ་མོ་དག་སློབ་གྲྭ་གྲོལ་ཚེ་ཐད་ཀར་སྲང་བར་གྱི་
ཟས་ཁང་ཆེ་མ་ཆུང་གསུམ་དུ་ཁ་གཏད་དེ་འགྲོ་བ་ལས་ཁྱིམ་ནས་ཟ་མ་མི་བཟོ་བའི་གཤིས་ངན་པ་ཞིག་ཆགས་ཡོད་པ་མ་ཚད། བཟའ་མི་གང་པོའི་གྱོན་གོས་ཡག་བཙོག་ཚང་མ་གོས་བཀྲུ་ཁང་དུ་འཇོག་
པ་ལས་རང་གིས་ཕལ་ཆེར་བཀྲུ་མྱོང་མེད་ཅེས་དང་། ལོ་ཆུང་གཞོན་ནུ་ཚོས་ནི་ཉི་མ་སྔ་དྲོ་དང་ཕྱི་དྲོ་རེ་ལ་སྐྲ་བཞར་ཁང་ཞིག་ཆེད་དུ་གླས་ནས་རང་གི་མགོ་སྐྲ་དེ་གཡས་བཟོ་གཡོན་བསྒྱུར་འབའ་ཞིག་
བྱེད་པ་སོགས་བསམ་ཡུལ་ལས་འདས་པའི་བྱ་སྤྱོད་ཁོ་ན་བྱུང་དང་འབྱུང་གིན་འདུག་ཅེས་ལབ་བྱུང་། ཁ་སྔོན་དབྱར་ཟླ་འབྲིང་པོ་ནང་ནས་ང་རང་དབྱར་རྩྭ་དགུན་འབུ་སྐྱེ་སའི་ས་ཆ་དེ་དག་ལ་ལས་
ཁུངས་ཀྱིས་བཀའ་མངགས་བཞིན་དུ་གཞུང་ཕྱོགས་ཀྱི་སྲིད་ཇུས་དྲིལ་བསྒྲགས་བྱེད་དུ་སོང་། དེ་ནས་གཙང་ཆབ་གསོལ་མགྲོན་ཁང་ཞེས་པར་ཟས་ཅོག་བདུན་བརྒྱད་ཙམ་ཡོད་ལ། ཟ་མ་སྤུས་ཀ་ཆེ་བའི་
ཟས་ཁང་དེ་རུ་དགོང་ཟས་བཟའ་རུ་འགྲོ་དུས། སྦྱིན་བདག་མ་བུད་མེད་རྒྱགས་པ་དེས་ངེད་ཚོ་ལ། ཁྱེད་རང་ཚོ་དགོངས་པ་མ་འཚོམས་རོགས། དེ་རིང་དགོང་མོ་ཕོ་གསར་འགས་ཟས་ཁང་འདི་གླས་ཟིན་
པས་མགྲོན་པོ་གཞན་པ་སྣེ་ལེན་བྱེད་ཀྱིན་མེད། ཅེས་ལབ་བྱུང་། དེ་ལ་ངའི་ལས་གྲོགས་ཤིག་གིས་ཁོང་ཚོས་ཟས་ཁང་གླས་སོང་ཟེར་བ་ག་རེ་ཡིན་ནམ། བར་འཁྱམ་དུ་ད་དུང་ཅོག་ཙེ་སྟོང་པ་མང་པོ་མི་
འདུག་གམ། ཞེས་དྲིས་པས་ན། མོས་བཤད་རྒྱུར། ཁོང་ཚོ་ཡར་ཀའི་ཁྱིམ་སྦུག་ཏུ་བསྡད་ཡོད། མགྲོན་པོ་གཞན་ཡོང་དུ་མ་བཅུག ངེད་ཚོ་བཟའ་བཏུང་བཞེས་སྤྲོ་གནང་བར་སུན་པོ་མ་བཟོ་ཞེས་ཟེར་ནས།
ཁོང་ཚོས་ཅོག་ཙེ་སྟོང་པ་རེ་ལ་སྒོར་ལྔ་བཅུ་རེ་སྤྲད་ཟིན། ཞེས་ལབ་བྱུང་། ཨ་རེ་ཤུ། དབྱར་རྩྭ་དགུན་འབུའི་དྲིན་གྱིས་ལུང་པ་འདིའི་མི་ཚོ་ལ་ཟས་གོས་ཧ་ཅང་འབེལ་མོ་ཡོད། འོན་ཏེ་འཛམ་བུ་གླིང་གི་
ལུང་པ་སུས་འཚོ་བ་འདི་ལྟར་སྤྱོད་ཀྱིན་འདུག འཚོ་སྟངས་འདི་འདྲ་ཐབས་རྡུགས་པ་རྒྱུ་རྐྱེན་གང་ལ་ཐུག་སོང་། དེ་ནི་མི་རིགས་སློབ་གསོ་དང་སྡེ་མིའི་སྤུས་ཚད་སོགས་ལ་ཐུག་སོང་བ་མ་ཡིན་ནམ།
མདོར་ན་སྤྲང་པོ་རྟ་ཐོག་ཏུ་ཐོན་དུས་ཡོབ་རྡེབ་ལན་མ་དགུ་ཞེས་པའི་དཔེ་ལྟར་དུ་འཚོ་བའི་གོམས་གཤིས་ལ་ས་ཆ་ག་ས་གང་ནས་ད་ལྟ་འགྱུར་བ་ཆེན་པོ་སོང་སྟེ་ཡུལ་ལུང་ཞིག་གི་ཡུན་རིང་གི་འཕེལ་



རྒྱས་ལ་གནོད་ཚབས་ཆེན་པོ་ཐུག་པ་ནི་ཁ་གསལ་གཏིང་གསལ་གྱི་གནས་ཚུལ་ཞིག་རེད། དབྱར་རྩྭ་དགུན་འབུ་ཡུལ་ལ་བཀའ་དྲིན་ཆེ། །དབྱར་རྩྭ་དགུན་འབུའི་སྐུ་ལ་འདས་འཁྲུངས་མེད། །ད་ལྟ་ལྷག་
ནི་ཡུལ་མིའི་འཚོ་རྟེན་ཡིན། །དབྱར་རྩྭ་དགུན་འབུའི་ཞབས་ལ་གསོལ་བ་འདེབས། །ཞེས་པའང་རྩེད་མཚར་གྱི་ཚུལ་དུ་སྨྲས་པའོ། །
ཡུལ་ལུང་བདེ་སྡུག་གི་གཏམ་འདི་ཚོ་བཤད་པའི་དབང་གིས་ལོས་ཡིན། ང་རང་ལ་མི་རིགས་ལ་དགའ་ཞེན་ཆེ་བའི་མི་གཡང་རེད་ཅེས་པའི་གཏམ་བཤད་མཁན་སྔར་ཡོད་མྱོང་ལ་ཕྱིས་སུའང་རེ་ཟུང་ཡོད་
ངེས་རེད། དོན་དུ་སྐྱོན་བརྗོད་མཚང་འབྲུ་བྱེད་མཁན་གྱི་མི་ཡང་མང་པོ་འདུག །དེ་ཡང་དབྱར་གཞུང་གི་ཉིན་ཞིག་ལ། གྲོགས་པོ་འགའ་དང་མཉམ་དུ་འབིས་མདའ་ ” རུ་ཕུབ་པའི་སྦྲ་གུར་སྤྲོ་སྐྱིད་གླིང་དུ་
སོང་། སྐབས་ཤིག་ལ་གྲོགས་པོ་ཞིག་གིས་ཆང་བཟི་བརྒྱབ་ནས་བདག་ལ་སྙིང་གཏམ་འདྲ་མོ་ཞིག་བཤད་རྒྱུར། ངས་སྔ་མའི་དུས་སུ་ཕོ་ཁྱོད་ནི་ལུང་ཆུང་འདི་ཡི་ནང་ནས་འཚར་བ་དཀའ་ཞིང་རྙེད་པ་མེད་
པའི་ཕོ་རྒོད་བསམ་བློ་ཅན་དང༌། རིགས་རུས་ཅན། གོ་རྟོགས་ཅན་ཞིག་རེད་འདོད་ཀྱིན་ཡོད། འོན་ཏེ་ཁྱོད་ཀྱི་སློབ་གསོ་ལས་ཀ་དེ་བསྐྱུར་ནས་བཟུང་ངས་ཁྱོད་ལ་རེ་བ་བཅོལ་བཅོལ་ཚང་མ་ཁྱོད་ཀྱིས་མར་
ཀའི་ལུང་གཤོང་གི་ཆུ་གཞུང་དུ་གཡུག་སོང་ཞེས་དབུགས་རིང་བཏང་། ངས་གྲོགས་པོའི་འདིའི་གཏམ་ཐོས་དུས་དོན་དག་གཞན་པ་ཞིག་དྲན་བྱུང་། དེ་ནི་ང་རང་རྒྱང་བསྒྲགས་བརྙན་འཕྲིན་ཁང་དུ་སླེབས་
ནས་ལོ་ཕྱེད་ཙམ་སོང་བ་ན་ལས་གྲོགས་ཤིག་གིས་ང་ལ་བཤད་རྒྱུར། སྔར་ངའི་བསམ་པའི་ནང་དུ་ཚེ་སྐྱབས་ཞེས་པའི་ཕོ་གཞོན་དེ་ནི་ཁམས་སྐྱེ་མདོ་ཕྱོགས་ནས་དོན་གྱི་སྐྱེས་ཕོ་ལུས་ལོན་པའི་ཕོ་གཞོན་
ཞིག་རེད་འདོད་པ་ཡིན། ད་མཉམ་དུ་གཤིབ་པའི་སྐབས་སུ་ཁྱོད་རང་ཡང་བཤད་ཚོད་ཙམ་གྱི་མི་ཕོ་སྐྱོན་བྲལ་ཡོན་ཏན་ལྡན་པ་ཞིག་མ་ཡིན་པར་ཤེས་བྱུང་ཞེས་ངོས་ངོ་གཏུག་ ནས་བཤད་པ་དེའོ། །
གང་ལྟར་ཡིན་ཀྱང་གཏམ་དེ་དག་ཐོས་དུས་ང་རང་དངོས་གནས་ཁོ་རང་ཚོ་ལ་དང་ཐོག་མ་དགའ་བ་ལྟ་བུ་ཞིག་བྱུང་ཡང་། རང་སེམས་རང་གིས་གསོས་ནས་མུ་མཐུད་དུ་གང་སྒྲུབ་པར་བྱ་བའི་ལས
ནི་ལས་ཀར་
315
(1) འབིས་མདའ་ཞེས་པ་ནི་སྔར་རྒྱ་བཟའ་ཀོང་ཇོ་བོད་ཡུལ་དུ་ཕེབས་པའི་ལམ་བར་དུ། ཚིགས་མལ་ཟླ་འགའ་བཟུང་ནས་གདོད་མའི་བྲག་ངོས་སུ་ཇོ་བོ་རྣམ་པར་སྣང་མཛད་དང་། ཉེ་བའི་སྲས་ཆེན་བརྒྱད་སོགས་བརྐོས་པར་གྲགས་པའི་འབིས་ནང་ཞེས་པ་རྩྭ་ཆུ་
གཉིས་འཛོམས། སྤང་དང་ཤིང་སྣས་བརྒྱན་པའི་ལུང་ཆུང་ཞིག་ཡོད་པ་དེའི་མདའ་སྒོ་ལ་གོའོ། །དེང་སང་མདོ་སྟོད་སྐྱེ་རྒུ་ཕྱོགས་ནས་ལུང་ཆུང་དེ་དང་ལུང་པའི་མདའ་སྒོ་གཡས་གཡོན་དུ་སྐྱིད་པོ་གཏོང་ས་ཆགས་བཞིན་འདུག
2 ངོས་ངོ་གཏུག་ཅེས་པ་ནི་ཁམས་སྐྱེ་མདོའི་ཁ་སྐད་དེ། དོན་དུ་ལྐོག་ནས་མིན་པར་མི་གཉིས་ཕན་ཚུན་གདོང་གཏད་བྱས་ནས་སྐད་ཆ་སོགས་བཤད་པའི་དོན།



316
དོ་ལྷོད་མི་ཡོང་བ་བྱས། དགོང་མོ་ཁྱིམ་དུ་སླེབས་ཚེ་སྔས་མགོ་རུ་འཇམ་མགོན་བླ་མ་ཀུན་དགའ་རྒྱལ་མཚན་མཆོག་ནས་གསུངས་པའི་ལེགས་བཤད་ལས། བསྟོད་པས་དགའ་བར་མི་འགྱུར་ལ། །སྨད་
པས་མི་དགར་མི་འགྱུར་ཞིང་། །རང་གི་ཡོན་ཏན་ལེགས་གནས་པ། །སྐྱེ་བོ་དམ་པའི་མཚན་ཉིད་ཡིན། །ཞེས་པའི་ལེགས་བཤད་ཤོ་ལོ་ཀ་དེ་སྦྱར་ནས་རང་ཚུགས་མི་ཤོར་བའི་ཉམས་འདྲ་མོ་བསྟན། ཡང་
གཅིག་བྱས་ན་བྱེད་སྟངས་འདི་དག་ནི་རང་སྐྱོན་རང་གིས་མི་མཐོང་བར་གླེན་པས་ཨུ་ཚུགས་རྒྱག་པ་ཡིན་ནའང་ཐང་།
ངས་དཀའ་ངལ་ཆེ་བའི་མི་རིགས་སློབ་གསོ་ལས་ཀ་དེ་ཕར་བསྐྱུར་ནས་ཀུན་གྱི་སྣང་ངོ་ན་མཛེས་ཤོམ་ཆེ་བའི་གསར་འགྱུར་ལས་རིགས་ལ་འཐམ་པའི་རྐྱེན་གྱིས་ཁོང་ཚོས་ང་ལ་གཏམ་འདི་བཤད་པ་
འགྲིག་མོད། འོན་ཏེ་སློབ་གསོ་སྡེ་ཁག་དང་སློབ་གྲྭ་རང་གིས་སློབ་མའི་རྒྱུད་ལ་ཚེ་གཅིག་སྐྱེས་ནས་འཇགས་པའི་སློབ་ཁྲིད་དངོས་ལ་དོ་སྣང་མེད་པར་ཉིན་རྟག་པར་སློབ་རའི་བྱ་འགུལ་འདྲ་མིན་ཁོ་
ན་སྤེལ་ཏེ་སློབ་སྐབས་རྫོགས་པའི་སློབ་གསོ་སྒྲུབ་སྟངས་དེ་ལ་ང་རང་དངོས་གནས་དགའ་པོ་མེད། ང་ནི་གཉོམ་ཆུང་ཡ་རབས་ཅན་གྱི་ཕ་ཞིང་པའི་བུ་དཀྱུས་མ་ཞིག་ལས་བསམ་བློ་ཟེར་བ་ང་ལ་མེད།
རིགས་རུས་ཟེར་བ་བཤད་མི་ཕོད། གོ་རྟོགས་ཟེར་བ་དེ་བས་ཀྱང་ག་ལ་ཡོད། གལ་སྲིད་ངའི་ལས་གྲོགས་དང་ངོ་ཤེས་པ་ཁོང་རྣམ་པས་ང་ལ་ཁྱོད་ནི་མི་ཡ་རབས་ཤིག་རེད་ཅེས་གསུངས་པ་ཡིན་ན་ངས་
བསྟོད་ར་དེ་རིགས་སེམས་སྤྲོ་པོས་དང་ལེན་བྱེད་ཅིང་མུ་མཐུད་དུའང་རང་གཞན་གཉིས་ཕན་གྱི་ལས་ལ་འབད་བརྩོན་བྱ། ཅིའི་ཕྱིར་ཞེ་ན། ང་རང་དངོས་གནས་རང་ལ་ཟས་གོས་གནས་མལ་སྦྱིན་པའི་
སྤྱི་ཚོགས་འདི་ལ་དགའ་བས་སྤྱི་ཚོགས་ཡ་རབས་སུ་ཡོང་བར་སྲེ་མོང་གིས་ཐེག་ཚད་འཇག་མའི་མདའ་དང་། ཨ་བྲ་ཡིས་ཐེག་ཚད་སྲན་སྐོག་ཕུབ་བྱས་ནས་དགྲ་མེད་གྱོད་མེད་ཀྱི་ལས་ཀ་
ཀྱི་ལས་ཀ་ཞིག་བསྒྲུབས་
དང་སྒྲུབ་མུས་ཡིན།
ལུང་ཆུང་འདིའི་དཔོན་ཆུང་ཚོས་དབྱངས་གསལ་སོ་བཞི་ལ་སྦྱོང་འདྲིས་ཅུང་ཟད་རེ་ཡོད་པའི་མི་གཉོམ་ཆུང་ཁ་ཤས་ལ་མཐོང་ཆེན་མིན་པའི་རེ་ཆེན་བྱེད་པ་ནི་དེང་གི་འགྲོ་སྟངས་ཤིག་ཏུ་གྱུར་འདུག་
སྤྱིར་བཏང་གི་འཇིག་རྟེན་ཤེས་བྱ་ཞིག་གི་ངོས་ནས་བཤད་ནའང་མི་རབས་ཤིག་གི་རྐང་རྗེས་ནི་མང་པོ་ཚོགས་པ་ལས་བྱུང་བའི་རྐང་རྗེས་ཡིན་པ་ལས་སྐྱེ་བོ་སྒེར་ཙམ་གྱི་དབུགས་ཀྱི་རྒྱུ་སྟངས་ལ་



བརྩིས་ནས་ག་ལ་འགྲིག ང་རང་ཚོས་མཉམ་དུ་དེང་གི་སྤྱི་ཚོགས་ཀྱི་གནས་སྟངས་ལ་བསམ་བློ་རེ་གཏོང་དང༌། ལྟོས་དང་། ཉོན་དང་། དོན་འདི་ལས་སླ་པོས་ཧ་གོ་ཡོང་ཚོད་རེད།
ད་དུང་ལུང་པའི་ཤེས་རིག་རིག་གནས་ཀྱི་སྐོར་ནས་ཁ་བརྡ་རེ་ཟུང་ཞིག་ལབ་ན། མི་རིགས་ཀྱི་རིག་གནས་དང་ལོ་རྒྱུས་ཞེས་ཆེ་ཆེ་གཉེན་གཉེན་ཞིག་སུས་ཀྱང་བཤད་དུ་འདུག་ཀྱང་། མཚམས་རེ་
གཞན་ལ་བཤད་སྤྱད་ཀྱི་གཏམ་ཙམ་ལས་རང་སྒེར་གྱི་བསྒྲུབ་བྱ་ཞིག་མིན་པའི་བལྟ་ཚུལ་ཞིག་ངའི་ཉེ་ཁོར་གྱི་གང་ཟག་མི་ཉུང་བ་ཞིག་གིས་ང་རང་ལ་སྣང་བ་སྟེར་བྱུང་། ང་རང་གིས་དགུ་བཅུ་གོ་དྲུག་
ལོའི་སྟོན་རྒྱབ་ནས་བཟུང་གཞིས་གསར་བཟུང་བའི་གཉེན་སྒྲིག་དགའ་སྟོན་ལ་བཀྲ་ཤིས་རྟེན་འབྲེལ་གྱི་གཉེན་བཤད་བྱས་ཚད་ད་བར་དུ་བརྩིས་ན་བརྒྱད་བརྒྱ་ཡས་མས་ཤིག་ཟིན། ངས་དུས་བསྟུན་
གྱིས་བབས་གདན་དང་། ཡུལ་བཤད། དུས་བསྟོད། མདའ་བཤད། ཕྱེ་བཤད། བག་བསྟོད། དཀོན་མཆོག་བཀའ་དྲིན་རྗེས་དྲན། ཕ་མའི་བཀའ་དྲིན་རྗེས་དྲན། ཕ་མའི་བསླབ་བྱ། ཇ་བཤད། ཆང་མཆོད།
མཇུག་སྨོན་བཅས་རྩོམ་སྒྲིག་བྱས་ཀྱང་མི་ཕལ་མོ་ཆེས་རྒན་ཁྱེད་ཀྱིས་བཤད་པ་མང་དྲགས་པས་གོ་བ་ལོན་གྱིན་མེད་ལ་ཉོན་མཁན་མི་ཡང་མི་འདུག་ཟེར་ནས་དགའ་བསུ་དང་ལེན་བྱེད་མཁན་ཕལ་
ཆེར་མ་བྱུང་། ད་དུང་མི་རིགས་རང་གི་རིག་གནས་སྐད་ཡིག་བེད་སྤྱད་དེ་མི་སྒེར་གྱི་འཚོ་ཐབས་ཇེ་ལེགས་སུ་གཏོང་འདོད་ཡོད་ན་ཅུང་ཟད་དཀའ་ངལ་ཆེ་བའི་ཚད་དུ་སླེབས། དཔེ་ཆུང་ཆུང་ཞིག་
བཞག་ན། རྒྱ་བོད་ཡིག་སྒྱུར་བྱེད་པ་དང་། བཀྲ་ཤིས་གཉེན་སྟོན་བཤད་པ། རིག་རྩལ་མདོ་འཛིན་བྱེད་པ་སོགས་ཀྱི་ཐད་ནས་གླ་ཆ་ཉུང་ངུ་ཙམ་རེའང་ཕ་རོལ་པོས་སྦྱིན་འདོད་མེད་པར་དེ་ལས་ལྡོག་སྟེ་
བོད་ཡིག་ཅུང་ཟད་ཤེས་པའི་མི་ཁྱོད་ཚོས་ལས་རིགས་འདིའི་ཐད་ནས་གླ་ཆ་ཟོས་ན་ཤིན་ཏུ་མི་འོས་སོ། །འདི་ནི་མི་རིགས་རང་གི་རིག་གནས་དང་སྐད་ཡིག་དར་སྤེལ་གཏོང་བ་ཡིན་པས། གལ་སྲིད་
གླ་ཆ་བླངས་པ་ཡིན་ན་རྗེས་སུ་སྐྱེ་བོ་སུས་ཀྱང་ཚོང་ཁང་དང་མགྲོན་ཁང་སོགས་ལ་བོད་ཡིག་མི་འབྲི་ཞིང་། རྩེད་རིགས་བྱ་འགུལ་ཞིག་གི་ཐོག་ཏུ་བོད་སྐད་བོད་ཡིག་མཁོ་མི་སྤྱོད་ངེས་ཅན་རེད་ཅེས་
འཁང་ར་དང་ཁ་ཏ་ཡིན་ཁུལ་གྱི་གཏམ་སྙན་སྙན་བརྗིད་བརྗིད་མང་པོ་བཤད། མི་རིགས་རང་གི་རིག་གནས་དང་ལོ་རྒྱུས་ལ་རྩིས་ལོག་རྒྱག་པའི་སྐྱེ་བོ་འདི་དག་གི་བསམ་སྦྱོར་གཉིས་ལ་གཅིག་དཔྱོད་
དང༌། རིག་གནས་ཀྱི་རིན་ཐང་རང་གིས་མེད་པར་བྱས། མི་རིགས་ཀྱི་སྐད་ཡིག་ལ་རང་གིས་རྩིས་མཐོང་མི་ཕོག སྤྱི་ཚོགས་ཁོར་ཡུག་གི་གནས་ཚུལ་ལ་བློ་མིག་ལྡོངས། ཚུར་ཉོ་ཕར་འཚོང་གི་ཚོང་ལས་
317



སྤྱི་འགྲོས་མི་ཤེས་པའི་སྙིང་ཁམས་ཅན་འདི་དག་གི་གཏམ་བཤད་པ་ལ་གཅིག་ལྟོས་དང་། ཡུལ་ལུང་ལ་རིག་གནས་ཕུན་སུམ་ཚོགས་པ། ཡུལ་མི་ལ་ཤེས་རིག་ཡོན་ཏན་འཛོམས་པ་ཞིག་ཡོང་བའི་སྔོན་
འགྲོའི་ཆ་རྐྱེན་འཛོམས་འདུག་གམ།
ཁྱིམ་མི་ཞིག་གི་འགྲོ་འདུག་ཉལ་འཆག་གིས་ཁྱིམ་ཚང་གཅིག་གི་འཚོ་བའི་བདེ་སྡུག་ལ་ཤུགས་རྐྱེན་ཆེན་པོ་བཟོ་ངེས་པ་དང་། ཁྱིམ་ཚང་ཞིག་གི་དཔལ་འབྱོར་གཉེར་སྟངས་དང་། འཚོ་བ་སྤྱོད་སྟངས་
ཀྱིས་སྡེ་པ་གཅིག་གི་འཚོ་བའི་གོམས་སྲོལ་ལའང་འགྱུར་བ་གཏོང་ངེས་པ་རེད། ད་ལྟར་ཡུལ་མི་ཚོས་འབྲོག་སའི་གནག་ཕྱུགས་དང་། ཞིང་སའི་ནས་འབྲུ་ཙམ་ལ་བརྟེན་ནས་འཚོ་བ་རོལ་རྐྱང་བྱེད་པ་
ནི་དངོས་ཡོད་ཀྱི་འཚོ་བའི་གོམས་གཤིས་དང་མཐུན་ཐབས་མེད་པས་སྔོ་ཚལ་དང་། ཤིང་ཐོག །གྲོ་འབྲས་སོགས་ནི་ང་ཚོའི་འཚོ་བར་དགོས་མཁོ་ཤིན་ཏུ་ཆེན་པོ་ཡོད་པས་འཚོ་བའི་བཟའ་བཏུང་འདི་
དག་གི་ཐད་ནས་ཐོན་སྐྱེད་དང་ལས་གཉེར་བྱེད་རྒྱུ་ནི་ཤིན་ཏུ་གཙོ་ཆེན་པོ་ཞིག་རེད། ཉིས་སྟོང་བཞི་ལོ་དང་ལྔ་ལོའི་ལོ་གསར་རྙིང་གཉིས་ཀྱི་བར་མཚམས་སུ་རང་རྒྱལ་གྱི་རྒྱལ་ས་པེ་ཅིན་གཙོ་གྱུར་བའི་
གྲོང་ཁྱེར་དུ་མ་ནས་སཱ་སའི་ནད་ཡམས་ན་ནས་ཀུན་ལ་འཇིགས་སྐྲག་ཆེན་པོ་བཟོས། སྐབས་དེར་ཟི་ལིང་སོགས་ནས་སྐྱེ་མདོ་ལ་བཟའ་འབྲུ་དབོར་འདྲེན་ཆོག་ལེ་མ་རེད་ཅེས་པའི་གཏམ་འཆལ་ཞིག་
གང་སར་ནས་བཤད་བྱུང་། གཏམ་དེ་གོ་དུས་ངའི་ཕ་རྒན་དྲིན་པོ་ཆེས་ངེད་མིང་སྲིང་ཚོ་ལ་ཐུགས་སྡང་བཞེས་ཏེ་གསུངས་རྒྱུར། དུས་རྒྱུན་དུ་ངས་ཁྱོད་ཚོ་ལ་བཟའ་འབྲུ་མང་ཙམ་ཉོས་ཏེ་མཛོད་དུ་ཞོག་
ཅེས་བཤད་པ་ཡིན། ཡིན་ནའང་ཁྱོད་ཚོས་འབྲུ་རིགས་མཛོད་དུ་བསོགས་པའི་འཚོ་བ་སྤྱོད་སྟངས་དེ་སྔ་མ་དུས་ཀྱི་འཚོ་སྟངས་རེད། ད་ལྟ་ཉུང་ངུ་རེ་ཉོས་ནས་ཟོས་ན་འབྲུ་གསར་རྐྱང་རྐྱང་ཡིན་པས་
ལུས་ལ་ཕན་ཞེས་གོ་བ་ཕར་ལ་བསྐོན་དུས། གནས་ལུགས་ཚུར་ལ་བཤད་ཡོང་གིན་འདུག ད་ཟི་ལིང་ནས་བཟའ་འབྲུ་སྐྱེ་རྒུ་ལ་དབོར་འདྲེན་མ་ཐུབ་ན་ཆབ་མདོ་དང་སེར་ཤུལ་སོགས་ས་ཆ་གཞན་ནས་
ཀྱང་དབོར་འདྲེན་བྱེད་དུ་བཅུག་རྒྱུ་མ་རེད་ཅེས་ཐུགས་འཚབ་ཆེན་པོ་ལངས། ངའི་ཕ་རྒན་སེམས་འཚབ་ལངས་པའི་དོན་འདིའི་ཐད་ནས་ང་ཚོས་སྐབས་རེ་རང་ས་རང་ཡུལ་ལ་བཟའ་འབྲུ་དཀོན་ཞིང་
ཉུང་པའི་གནས་ཚུལ་འདི་དང་། དུད་སོ་སོའི་ད་ལྟའི་འཚོ་བ་སྤྱོད་སྟངས་འདི་ལ་བསམ་བློ་རེ་མ་གཏོང་ཐབས་མེད་ཆགས་ཡོད། ངའི་ཕ་ཡུལ་འབྲོང་མདའ་གཙོ་གྱུར་པའི་འབྲི་ཆུ་ཉིན་སྲིབ་གཉིས་ཀྱི་
318



ཞིང་ས་གཤིན་པོ་དེ་དག་ད་ལོ་ན་ནིང་སུམ་ཆ་གཉིས་ཙམ་བེད་མེད་ཀྱི་ས་རྒོད་དུ་བསྐྱུར་ནས་བཞག་ཡོད།
ཉེ་བའི་ལོ་འགའི་རིང་ལ་ང་རང་ཚོའི་ཕ་ཡུལ་ལ་དབྱར་རྩྭ་དགུན་འབུ་དང་མདོ་དབུས་མཐོ་སྒང་གི་ཐུན་མིན་ཁྱད་ནོར་དུ་བརྩི་རུང་བའི་འདྲ་སྒོབ་ ” སོགས་ཀྱི་ཚོང་ལས་ཀྱང་ཤིན་ཏུ་ཡག་པོ་ཡོད་པ་
བདེན་མོད། འོན་ཏེ་འདི་དག་ཚང་མ་ནི་མི་རིགས་ཤིག་གི་ཡུན་རིང་གི་འཚོ་བའི་རྟེན་གཞི་ཞིག་ཏུ་རྩ་བ་ནས་འགྱུར་ཐབས་མེད། དབྱར་རྩྭ་དགུན་འབུ་དང་འདྲ་སྒོབ་ལྟ་བུའི་འཚོ་ཚིས་ནི་ངོ་མ་ཆོས་
གཞུང་ལས་བཤད་པ་ལྟར་ན་མི་རྟག་པ་ནང་གི་མི་རྟག་པའི་འཕྲལ་སེལ་ཚོང་ལས་དེ་རིགས་རེད། དབྱར་རྩྭ་དགུན་འབུ་ཟས་སུ་སྦྱོར་ཏེ་ལོངས་སུ་སྤྱོད་མཁན་ནི་རྒྱལ་ནང་གི་ཚོང་དཔོན་ཆེན་མོ་དེ་དག་
རེད། འདྲ་སྒོབ་རེ་ལ་སྒོར་མོ་འབུམ་ཚོ་དུ་མ་རེ་སྤྲད་དེ་གཅེས་ཟོག་ཏུ་གསོ་མཁན་ཡང་རྒྱལ་ནང་གི་ཚོང་དཔོན་ཆེ་རིགས་དེ་དག་ལས་གཞན་སུ་ཞིག་གིས་གསོ་ཐུབ། གལ་སྲིད་དུས་ནམ་ཞིག་ལ་དམག་
འཁྲུག་དང་། ནད་ཡམས། འབྱུང་བཞི་འཁྲུག་པའི་ཆག་སྒོ་སོགས་ཀྱི་དབང་གིས་རང་རྒྱལ་གྱི་དཔལ་འབྱོར་འཕེལ་རྒྱས་དེ་ད་ལྟ་འདྲ་མོ་ཞིག་མ་བྱུང་ན་དབྱར་རྩྭ་དགུན་འབུ་དང་འདྲ་སྒོབ་ཀྱི་ཚོང་ལས་
དེ་རིགས་ནི་མདང་སུམ་གྱི་རྨི་ལམ་བཞིན་དུ་དབྱིངས་སུ་མི་ཡལ་རང་ཡལ་རེད། དེ་འདྲ་བྱུང་བའི་དུས་སུ་ང་ཚོ་ནི་སྔ་ས་ནས་ལུས་ལ་གཡོ་ནད་ཀྱི་ཤ་རྒྱགས་པོ་ཆགས་པས་ཐོན་སྐྱེད་ངལ་རྩོལ་གྱི་ཁྲོད་དུ་
ཞུགས་པར་ཁག་པོ་བཟོས་ཡོད། ཁྱོད་ཚོས་དེ་ལ་ལྟོ་བར་མུ་གེ་ན་བའི་སྐབས་སུ་ས་ཞིང་རྨོ་འདེབས་དང་སྒོ་ཕྱུགས་འཚོ་སྐྱོང་གི་ལས་རིགས་ནི་གཉེར་ཁོ་ཐག་རེད། ད་ལྟ་ནས་སེམས་ཁྲལ་བྱེད་དགོས་མི་
འདུག་ཅེས་ལན་ཞིག་འདེབས་ན་ཐང་། རེད་དེ། བདེན་པ་རེད། འོན་ཏེ་ཞིང་ས་ནི་སྔ་མོ་ནས་ས་རྒོད་དུ་གྱུར་ཅིང་སྒོ་ཕྱུགས་ནི་སྔ་མོ་ནས་བཤས་ལ་ཕབས་ཟིན། དེས་ན་དེའི་དུས་སུ་ཁྱོད་ཀྱི་ཅི་ཞིག་བྱེད་
རྒྱུ་ཡིན། མི་རབས་གཅིག་གི་སྡུག་བསྔལ་ཆེན་མོ་ཞིག་ཕྲག་ཏུ་ཁུར་ནས་འཇིག་རྟེན་གསར་པ་ཞིག་བསྐྲུན་རྒྱུ་ཡིན་ནམ།
སྐབས་ཤིག་ལ་ཚོགས་ཆེན་ཞིག་གི་ཐོག་ནས་ལུང་པའི་ཤེས་རིག་ལོ་རྒྱུས་ལ་སྦྱོང་པ་ངེས་ཅན་ཡོད་པའི་མགོ་ཁྲིད་ཅིག་གིས་གསུང་བཤད་འདི་འདྲ་ཞིག་གནང་བྱུང་། སྤྱིར་བཏང་གི་ཆ་ནས་བཤད་ན་
319
1) འདྲ་སྒོབ་ཅེས་པ་ནི་བོད་མདོ་དབུས་མཐོ་སྒང་ཁོ་ནར་ཡོད་པའི་འབྲོག་པའི་སྒོ་ཁྱིའི་རིགས་ཤིན་ཏུ་དཀོན་པོ་ཞིག་གི་མིང་ཡིན། འགའ་རེས་ལ་ཁྱི་ཡང་ཟེར་གྱིན་འདུག



320
ཕྱུགས་ལས་ལ་དོ་ལྷོད་དང་། ཐ་ན་གོ་མེད་ཚོར་མེད་དུ་བསྐྱུར་ན་ཁྱིམ་ཚང་གི་ཡོང་སྒོ་ཞིག་དང་འཚོ་རྟེན་ཞིག་ཤོར་བ་ཙམ་གྱི་གནད་དོན་ཞིག་རྩ་བ་ནས་མ་རེད། འདིའི་ཞོར་དུ་མི་རིགས་ཀྱི་འཚོ་བའི་
རིག་གནས་ཤིག་སྟེ་བཟའ་མི་མཉམ་འཛོམས་ཀྱི་ཐོན་སྐྱེད་འཚོ་བ་སྒྲུབ་སྟངས་དང་། ཕ་ཚ་བུ་རབས་བྱས་ནས་བརྒྱུད་པའི་འབྲོག་པའི་ཡུལ་སྲོལ་རིག་གནས་སོགས་གང་མང་མང་ཞིག་ཀྱང་འདི་དང་
མཉམ་དུ་ཉམས་རྒུད་དང་སྣང་མེད་དུ་ཤོར་བཞིན་ཡོད། བསམ་བློ་ཞིབ་མོར་བཏང་ན་ཕྱུགས་ལས་ཐོན་སྐྱེད་བྱེད་སྟངས་འདི་ལ་སྤྱི་ཚོགས་ཀྱི་བྱེད་ནུས་ཤིན་ཏུ་ཕུན་སུམ་ཚོགས་པོ་ཞིག་ཡོད་ཅེས་གསུངས་
ཡོད།
ཞོགས་པའི་གསེར་གྱི་ཉི་མ་ནི་སྔར་བཞིན་དུ་ཤར་རི་རྩེ་ནས་མངོན་པར་འཕགས་པ་དང་དགོང་ཉི་མས་ནུབ་རི་བརྒལ་ནས་རི་ཆེན་གྲིབ་སོ་ཆུ་ལ་ཕོག་ཅིང་། འདབ་ཆགས་བྱ་རིགས་ཚང་མ་ཚང་ལ་ལོག་
པ་ནི་འཇིག་རྟེན་སྣོད་བཅུད་གཉིས་ཀྱི་འཚོ་བའི་ཆོས་ཉིད་ཅིག་རེད། དེས་ན་ངེད་ཕ་བུ་མིང་སྲིང་ཚོས་ཀྱང་འཇིག་རྟེན་གྱི་སྣང་བ་འདི་ཉིད་མ་ནུབ་བར་དུ་གནས་འདིར་འཚོ་དགོས་སྟབས་རང་རང་གི་
འཚོ་བའི་ལམ་ནས་འབད་པ་བྱེད་ཀྱིན་ཡོད།
ཕུ་བོ་ཀརྨ་ཚེ་འཕེལ་གྱིས་རླངས་འཁོར་གྱི་ཁ་ལོ་བྱེད་སྟངས་སློབ་སྟེ་ཁ་སང་ཁོང་གིས་ང་ལ་ཞལ་པར་གནང་ནས་ངེད་ཚང་གིས་དགེ་རྒན་གྱིས་ང་ལ་འདི་དང་དེ་འདྲ་གྱིས་ཞེས་རླངས་འཁོར་བསྐོར་
སྟངས་ཀྱི་ཐད་ནས་མང་པོ་ཞིག་གསུངས། གཅེན་པོ་ཁོང་ཉིད་ད་ལོ་དགུང་ལོ་ཞེ་གཅིག་ཁྲིག་སེ་རེད། ཆུང་དུས་དགུང་ལོ་དགུ་ཡས་མས་ཐོག་ནས་སློབ་གཉེར་གྱི་གོ་སྐབས་ཤོར་ཏེ་ཁྱིམ་གྱི་ཕྱུགས་ར་ནང་
དུ་ཕེབས་ནས་གནག་ཕྱུགས་ཀྱི་རྨིག་རྗེས་སྙེགས་དགོས་བྱུང་བས། ངའི་དགེ་རྒན་ཞེས་པའི་ཚིག་ཅིག་དུས་དེ་ནས་བཟུང་ད་བར་དུ་ཁོང་གིས་ཞལ་ནས་ངས་ཐོས་མྱོང་མེད། དེའི་སྟབས་ཀྱིས་ད་ལྟ་གཅེན་
པོའི་གསུང་ལས་ཐོན་པའི་ངའི་དགེ་རྒན་ཞེས་པའི་ཚིག་འདིས་ང་ལ་དགའ་སྐྱོའི་སྣང་བ་འབུམ་ཕྲག་གཅིག་སྟེར།
ངའི་སྲིང་རྒན་མ་ཚངས་དབྱངས་དཔལ་མོ་ལ་མཚོན་ནས་བཤད་ན་མོ་རང་ཆུང་དུས་རུ་ཁག་གི་སློབ་གྲྭ་རུ་ལོ་གཉིས་ཡས་མས་ཤིག་སོང་ནས་བོད་ཡིག་དང་། རྩིས་རིག་ལ་སློབ་གཉེར་བྱས། དེའི་ཞོར་དུ་



རྒྱ་ཡིག་ཀྱང་ཐར་ཐོར་ཞིག་སློབ་མྱོང་ཡོད། འོན་ཏེ་ངེད་ཚང་གི་ཁྱིམ་སྐྱེ་མདོ་ལ་སྤོས་ནས་བཟུང་། ངའི་སྲིང་རྒན་མས་བརྙན་འཕྲིན་ལས་ཐོན་པའི་སྒྲུང་གཏམ་དང་གསར་འགྱུར་སོགས་གཙོ་གྱུར་པའི་རྒྱ་
སྐད་རྒྱ་ཡིག་ལ་འབྲེལ་འདྲིས་བྱས་ཚད་ཇེ་ཆེར་སོང་བ་མ་ཚད། ཁྲོམ་སྲང་ནས་ཀྱང་སྤུན་ཟླ་རྒྱ་མི་དང་འབྲེལ་འདྲིས་བྱེད་པའི་གོ་སྐབས་ཇེ་མང་ལ་སོང་བས། བགྲང་བྱ་ལྔ་དྲུག་མཚམས་ནས་སྲིང་མོས་
ཉིན་རེའི་འཚོ་བའི་ཁྲོད་ཀྱི་རྒྱ་ཡི་སྐད་བརྡ་ནི་གཞན་ལ་བརྟེན་མི་དགོས་པར་སྤུན་ཟླ་རྒྱ་མི་དག་དང་གོ་བརྡ་སྤྲོད་ཐུབ་པར་བྱུང་། ལྕགས་སྟག་ལོར་སྐྱེ་མདོ་ལ་ས་འགུལ་རྒྱུག་ཚུན་སྲིང་རྒན་མས་གཞུང་
ཕྱོགས་ཀྱི་ལས་སྒྲུབ་པ་དང་ཨར་ལས་པ་སྤུན་ཟླ་རྒྱ་མི་དག་ལ་འབྲེལ་འདྲིས་ཐེངས
ངས་མང་བྱེད་དགོས་སྟབས་རྒྱ་སྐད་ལ་སྔར་ལས་བྱང་ཆ་ཐོན། དོན་འདི་ཚོར་གཞིགས་ཚེ་ངས་པེ་ཅིན་ནས་སློབ་ཡོན་དང་
དུས་ཚོད་འབོར་ཆེན་ཞིག་བཏང་ནས་དབྱིན་ཡིག་སློབ་པ་ནི་དངོས་གནས་དགོད་བྲོ་བ་ཞིག་རེད། སྐད་ཡིག་གཅིག་སློབ་ན་རྗེས་སོར་སྐད་ཡིག་དེ་ཉིད་བེད་སྤྱོད་ཀྱི་ཁོར་ཡུག་ཅིག་མེད་ན་དངོས་གནས་
དང་ཐོག་གི་རྒྱུ་འབྱོར་གཏོང་ཚད་དང་། སྐྱེ་བོ་རང་ངོས་ཀྱི་དཀའ་སྤྱད་སྡུག་རུས་བྱས་ཚད་འཕྲོ་བརླག་ཏུ་འགྲོ་ངེས། དེང་སང་ཁམས་སྐྱེ་མདོ་ནས་གཞུང་ཕོགས་ཡོད་པའི་ཕ་མ་དང་། ཚོང་ལས
ང་ལས་གཉེར་
བའི་ཕ་མ། ངལ་རྩོལ་རྒྱག་པའི་ཕ་མ་སོགས་དུད་འབྱོར་འཁོས་ཆེ་ཆུང་ཇི་འདྲ་ཞིག་ཡིན་ཀྱང་། ཕ་མ་མང་ཤོས་ཀྱིས་རང་གི་བུ་རྒྱུད་ལ་དབྱིན་ཡིག་འབའ་ཞིག་བསླབས་ནས་བོད་ཡིག་སློབ་རྒྱུ་བསྐྱུར་
བའི་གནས་ཚུལ་ཚབས་ཆེན་འདུག ངས་རང་ལུས་ཀྱི་མྱོང་བ་དངོས་ལ་བསྟུན་ནས་བཤད་ན་དངོས་གནས་བློ་དཔྱོད་དང་མིག་རྒྱང་ཆེར་མེད་པའི་ཕ་མ་འདི་ཚོས་སོ་སོའི་བུ་རྒྱུད་ལ་མ་འོངས་མདུན་
ལམ་བརླག་པའི་ལས་ཀ་ཐབས་རྡུགས་ཤིག་སྒྲུབ་ཀྱིན་མི་འདུག་གམ་སྙམ། དེང་སང་གི་འཛམ་གླིང་འཕེལ་རྒྱས་ལ་བལྟས་ནས་བཤད་པ་ཡིན་ན་དབྱིན་ཡིག་དང་རྒྱ་ཡིག་ནི་ངེས་པར་དུ
ས་པར་དུ་ཤེས་དགོས་ཀྱང་།
བོད་ཡིག་བསྐྱུར་ནས་དབྱིན་ཡིག་བསླབས་པ་ནི་ཤིན་ཏུ་ནོར་ཚབས་ཆེ་བའི་ལས་ཀ་ཞིག་ཡིན་པ་མཁྱེན་ལྡན་ཀུན་གྱིས་དགོངས་སོ། །
སྐད་ཡིག་ཅེས་པའི་གཏམ་འདི་བཤད་སྐབས་འདིའི་ཞོར་དུ་མི་རིགས་མཐུན་སྒྲིལ་ཞེས་པའི་བརྗོད་བྱ་ཞིག་ཀྱང་ངང་ངམ་ཤུགས་ཀྱིས་བྱུང༌། གཉོམ་ཆུང་བློ་དམན་བདག་གིས་བལྟས་ན་ང་ཚོ་ལ་མི་
རིགས་མཐུན་སྒྲིལ་དང་། སྤྱི་ཚོགས་འཆམ་མཐུན་གྱི་འཚོ་བའི་ཁོར་ཡུག་ཅིག་མེད་ན་རྒྱ་བོད་ཧོར་གསུམ། རོང་མ་འབྲོག་གསུམ། ཕོ་མོ་རྒན་གཞོན་མེད་པར་ཡུལ་མི་ཀུན་ལ་ཉིན་མཚན་སོས་དལ་བག་
321



322
ཕེབས་ཀྱི་བདེ་སྐྱིད་མེད་པས། དཔལ་འབྱོར་ཡར་རྒྱས་གཏོང་ཐབས་མེད་ལ། རིག་གནས་སློབ་གསོ་སྒྲུབ་ཐབས་མེད། ཐ་ན་ཉིན་རེའི་ཟས་གོས་ཙམ་རེ་སྒྲུབ་པར་དཀའ་ངལ་ཤིན་ཏུ་མང་པོ་འཕྲད་ངེས་
པས་འདིའི་ཐད་ནས་རང་རོགས་ཚང་མས་དུས་བདེ་ཞོད་འཇགས་ལ་འབད་འབུངས་བྱ་དགོས་པར་སྙམ། འགྲོ་དྲུག་སེམས་ཅན་ཡོད་རྒུ་རང་གི་མ་རུ་འདོད་པའི་ངེད་ཕ་བུ་ཚོ་ལ་འཚོ་བའི་ཉམས་མྱོང་
ཞིག་ཏུ། ཁ་སྔོན་ཁྱིམ་གཞིས་བསྐྱར་སྐྲུན་བྱེད་པའི་གདོང་དུ་རྒྱལ་ནང་གི་ཧི་ནན་ཀྲིན་ཀྲུའུ། ཧྲན་ཞིའི་ཞིས་ཨན་སོགས་ནས་ཡོང་བའི་རྒྱ་རིགས་སྤུན་ཟླ་མང་པོ་ཞིག་དུད་ཡར་འགྲོ་ཚང་གི་ཁང་པ་གླས་
ཏེ་ལོ་ཕྱེད་ལོ་རེ་ཙམ་ལ་བསྡད། དེའི་རིང་ལ་ཁོང་ཚོས་སྐབས་རེ་ཉ་གསོན་པོ་ཡ་ཟུང་རེ་འགྱིག་ཁུག་ཏུ་བཅུག་སྟེ་ཁྱིམ་དུ་ཁྱེར་ཡོང་ནས། ཤིང་ལེབ་ཐོག་ཏུ་བཞག་རྗེས་ཉ་མོས་འཕག་འཚག་བྱས་ཀྱང་
ཁོང་ཚོས་ཧ་ཧ་ཧོ་ཧོའི་སྒོ་ནས་བཤའ་གཏུབ་བྱེད་པའི་སྐབས་སུ་ཨ་ཕས་ཁོང་ཚོ་ལ། ཚེ་རིང་ལོ་བརྒྱ་ཚེ། དེ་འདྲ་མ་བྱེད་རོགས། ཉ་མོས་འཕག་འཚག་བྱེད་པའི་སྐད་ཅིག་མ་རུ་སྐེ་ལིང་ངེར་དྲུག་པར་མིག་
གིས་མཐོང་ཚེ་སྙིང་གིས་མི་བཟོད་འདུག དེས་ན་ཁྱོད་ཚོས་ཉ་ཤི་བ་ཁྲོམ་ནས་ཉོས་ཏེ་བརྔོས་ན་འགྲིག་ཀྱང་། རྗེས་སོར་མུ་མཐུད་དུ་འདི་འདྲ་གྱིས་ན་རྒན་པོ་ངས་ཁང་པ་གླ་རྒྱུ་མིན། ཞེས་རེ་ཞུ་བྱས་པས་
དེ་ནས་བཟུང་ཁོང་ཚོས་ཐེངས་མ་གཅིག་ལའང་ཉ་གསོན་བསྲེགས་དང་གསོན་གཏུབ་བྱེད་མ་བྱུང༌། ཁོང་ཚོས་བྱ་བ་འདིའི་ཐད་ནས་དང་ལེན་གནང་བ་ནི་མིང་སྲིང་ཆུང་བ་གཉིས་སྔ་ཕྱི་བྱས་ཏེ་ཁྱིམ་
ནས་ཤོར་བའི་དུད་ཡར་འགྲོ་ཚང་ལ་མཚོན་ན་དངོས་གནས་བཀའ་དྲིན་ཆེན་པོ་བྱུང་། དེ་རྗེས་ཨ་ཕ་ངེད་ཚོས་ཀྱང་རྒྱ་མི་སྤུན་ཟླ་ཁོང་ཚོ་ལ་ནངས་དགོང་མེད་པར་ཆུ་ཚན་དགོས་ན་ཆུ་ཚན་སྟེར་བ་དང་།
སྐབས་རེ་ཤ་དང་ཞོ་རེ་ཡོད་དུས་ཁོང་ཚོ་ལའང་སྟེར་པས་མཐར་ཕན་ཚུན་འབྲེལ་འདྲིས་ཆེན་པོ་བྱུང་། ཁོང་ཚོ་འགྲོ་རན་ཁར་མི་ཁ་ཤས་ཀྱིས་ངེད་ཚོ་ཕ་ཡུལ་ལ་ཐོན་རྗེས་ཁྱོད་ཚང་གི་རྩམ་པ་དྲན་ཡོང་
རྒྱུ་རེད་ཅེས་རྩེད་མོའང་ལབ། དོན་འདི་ལྟ་བུ་ནི་མི་རིགས་ཕན་ཚུན་བར་དུ་སོ་སོའི་ཡུལ་སྲོལ་གོམས་གཤིས་དང་། དད་པ་དག་སྣང་ལ་བརྩི་འཇོག་བྱས་པ་ལས་བྱུང་བའི་ལྷད་མེད་ཀྱི་མཛའ་བརྩེ་དག་མ་
ཞིག་རེད། མཐུན་སྒྲིལ་ནི་བདེ་སྐྱིད་ཐམས་ཅད་ཀྱི་རྩ་བ་ཡིན་ཞེས་བཤད་པ་ནི་བསྐལ་པའི་མཐའ་ལ་གཏུག་ཀྱང་མི་འགྱུར་བའི་བདེན་ཚིག་དག་མ་དེའོ། །
ངས་ལོ་མང་རིང་ལ་འཛམ་གླིང་གི་སྲིད་འབྱོར་རིག་གསུམ་དང་། འགྲོ་བ་མིའི་རིགས་ཀྱི་ལོ་རྒྱུས་རིང་མོ་ལ་ཤུགས་རྐྱེན་ཆེན་པོ་བཞག་པའི་རླབས་ཆེན་གྱི་མི་སྣ་དག་གི་མཛད་རྣམ་ལ་རྒྱང་མཇལ་རེ་ཞུ་



བའི་སྐབས་སུ། རང་གི་འཇིག་རྟེན་ལྟ་བ་དང་། རིན་ཐང་ལྟ་བ། མི་ཚེའི་ལྟ་བ་སོགས་ལ་བློ་བསྐྱེད་གསར་པ་གང་མང་ཐོན་སོང་། དཔེར་ན། འཛམ་གླིང་ཆོས་ལུགས་ཆེན་མོ་ཁག་གསུམ་གྱི་སྟོན་པ་རྣམ་
གསུམ་ཀྱི་རྣམ་ཐར་དང་། སྲིད་ཕྱོགས་ནས་བདག་ཉིད་ཆེན་པོ་གྷན་དྷིས་དང་། མའོ་ཙེ་ཏུང་། ཀྲོའུ་ཨུན་ལའེ། ཇོའུ་ཇི་ཧྭ་ཤིན་ཌིན། ལའོ་སུའུ་བློ་སོགས་ཀྱི་ལོ་རྒྱུས་ལ་བལྟས་པ་མ་ཚད། རང་དང་དུས་
རབས་གཅིག་གི་ནང་དུ་འཚོ་གཞེས་གནང་བའི་ཀྲུང་གོའི་སྲིད་བློན་གོང་མ་ཀྲོའུ་རོང་ཇས་དང་། ཝུན་ཅ་པའོ་རྣམ་གཉིས་ཀྱིས་འཛམ་གླིང་གསར་འགོད་པ་ཁག་ལ་གནང་བའི་གསུང་བཤད་དང་། ཨ་
རིའི་སྲིད་འཛིན་གོང་མ་པས་ཨར་ཁུ་ལིན་ཌིན་གྱི་ངའི་མི་ཚེའི་འཚོ་བ་ཞེས་པའི་རང་རྣམ་དང་། ཁོང་གི་ལྕམ་ཤིས་ལྷ་ལིས་ཁི་ལིན་ཌིན་གྱི་ལོ་རྒྱུས་དང་། ཨ་རིའི་སྲིད་འཛིན་ཁྲི་རབས་ཞེ་གསུམ་པ་རྡོ་
ཇི་བྷི་ཤུས་བརྩམས་མཛད་ཅིང་ན་ནིང་ལོར་དཔར་སྐྲུན་བཟོས་པའི་བརྡར་ཐག་གཅོད་པའི་སྐབས་དེར་ཞེས་པའི་རང་རྣམ་སོགས་ལ་བལྟ་ཀློག་བྱེད་དུས། འཇིག་རྟེན་ཤེས་རིག་ཡར་རྒྱས་ལ་སྐྱེ་བོ་འདི་
དག་གི་ཞབས་རྗེས་ག་འདྲ་ཞིག་ཕབ་ཡོད་པ་ད་གཟོད་རྟོགས་བྱུང་། དེ་ལས་ལྡོག་སྟེ་ས་ཆ་འགའ་རེའི་མི་སྨྱོན་འགས་ཁྱི་རྒན་ཀུ་ཅོ་འདོན་པ་ལྟར་སྐབས་དང་སྐབས་སུ་སྨྱོན་པའི་ལབ་བརྡོལ་འབྱིན་པ་ནི་
ཤ་ཚ་བའི་ཡུལ་ལས་ཅི་ཡང་མིན། ས་སྐྱ་པཎ་ཆེན་གྱིས། ཡོན་ཏན་མེད་པའི་སྐྱེ་བོ་རྣམས། །ཡོན་ཏན་ཅན་ལ་ལྷག་པར་སྡང་། །གངས་ཀྱི་ཡུལ་དུ་དགུན་སྐྱེས་པའི། །ལོ་ཏོག་ལྟས་ངན་ཡིན་ཞེས་སྒྲོགས། །
ཞེས་གསུངས་པ་ནི་དོན་ལ་གནས་པའི་ལེགས་བཤད་ཅིག་རེད།
རྟག་པ་མཐའ
མཐའ་བཟུང་གི་དབང་དུ་བྱས་ན་ཅོལ་ཆུང་གཤིས་ངན་གྱི་མི་འདི་རིགས་ཀྱི་ལག་ཏུ་ཡུལ་ལུང་ཞིག་དང་། མི་རིགས་ཤིག རྒྱལ་ཁབ་ཅིག་གི་སྲིད་དབང་ཡོད་པའི་དབང་དུ་བཏང་ན་ཡུལ་ལུང་
ཕུང་སྦྱོར་གྱི་ལས་ལ་མངོན་སུམ་འཛེམ་མེད་དུ་ཞུགས་པ་གདོན་མི་ཟའོ། །ཁོང་ཚོ་ནི་ཉིན་བཞིན་གཞན་གྱི་མིག་སྒོ་དང་ཁ་ལྕེའི་བར་ནས་འཚོ་བ་སྤྱོད་པའི་ངན་གཤིས་དེ་རུས་རྐང་དུ་ཟུག་ཟིན་པས།
ཉིན་ཞག་རེ་ལའང་མི་ཡིས་དོ་སྣང་མེད་པའི་འཚོ་བའི་ཁོར་ཡུག་ཅིག་ཏུ་སྡོད་ཐུབ་ཀྱིན་མེད། སྐབས་རེ་ང་ཚོས་ཤེས་ཚོར་ཡོད་མེད་ཀྱི་བར་ནས་འཁོས་ངན་གཤིས་བཙོག་གི་མི་འདི་ཚོས་གཞན་པའི་
ཟ་འཕྲོ་འཐུང་ལྷག་གིས་རྒྱགས་པའི་དུས་སུ་རང་ཉིད་དུད་ཚང་དེའི་བདག་པོར་རློམ་ནས་བླུན་དྲེགས་ཀྱིས་ངུ་ཟུག་རེ་ཟུང་བྱེད་པར་ཁག་ཡང་མི་འདུག གཅིག་བྱས་ན་སྒོ་ཁྱི་འདི་དག་ནི་བཟང་ངོ་ངན་
323



324
རྟགས་ཙམ་ཤེས་པའི་སྒོ་ཁྱི་ཞིག་ཀྱང་ཡིན་ནའང་ཐང་།
འོ་ད་ནི། ངས་སྤུན་ཆུང་བདེ་བར་གཤེགས་པའི་དགོངས་བཞེད་བཞིན་མུ་མཐུད་དུ་རང་ཡུལ་ལུང་པའི་ཤེས་རིག་ཐད་ནས་རང་གཞན་གཉིས་ཕན་གྱི་ལས་ཀར་ཡར་འགྲོ་ཤེས་རིག་གླིང་གི་འཛིན་གྲྭ་
སྒྲུབ་ཅིང་། ཤེས་རིག་གླིང་གི་སྒྲིག་འཛུགས་སོགས་ཀྱི་ཐད་ནས་ཀྱང་སྤུན་ཆུང་བདེ་བར་གཤེགས་པའི་དགོངས་བཞེད་དང་འགལ་བ་མ་སོང་བར་སྒྲུབ་ཀྱིན་ཡོད། སྤྱིར་ཤེས་རིག་གླིང་འདི་སྒྲུབ་འཛུགས་
བྱེད་པར་ཕྱི་ནང་གི་མཐུན་རྐྱེན་འཛོམ་མི་འཛོམ་ཅི་རེད་ཡོང་གི་འདུག་ཀྱང་། སྙིང་རུས་ཆེར་བསྐྱེད་ཀྱིས་རང་སེམས་རང་གིས་གསོས་ནས་བསྒྲུབས་ཤིང་། སྐབས་ཤིག་ལ་ཤེས་རིག་གླིང་གི་ཆེད་གླུ་འདྲ་
མོ་ཞིག་ཀྱང་བྲིས་པ་ཡིན། དེ་ནི་འདི་ལྟར་ཏེ། བསྐལ་པ་གྲངས་མེད་བསགས་པའི་བསོད་ནམས་ཀྱིས། །རིན་ཆེན་མི་ལུས་གངས་རིའི་ཞིང་ནས་རྙེད། །སྦྲང་དཀར་རྩམ་པས་ལུས་ཟུངས་གསོ་བ་དང༌། །
དབྱངས་གསལ་སོ་བཞིས་རང་སེམས་རང་ངོ་འཕྲོད། །ང་ཡི་ཕ་ཟས་དཀར་པོ། ང་ཡི་དབྱངས་གསལ་སོ་བཞི། རང་ལུས་རྒྱལ་བའི་དཀྱིལ་འཁོར་ཞིང་དུ་མཛེས། ཡིག་དྲུག་གླུ་རུ་བླངས་པའི་རྟེན་འབྲེལ་
གྱིས། །འཛམ་གླིང་ཀུན་ལ་བདེ་སྐྱིད་སྣང་བ་སྟེར། །རླབས་ཆེན་མེས་པོས་བདེ་བའི་ལམ་ཞིག་བསྩལ། །མཛའ་བའི་གྲོགས་ལས་ཕུགས་ཀྱི་འདུན་མ་རྙེད། །ང་ཡི་ཕ་མེས་བཟང་པོ། ང་ཡི་གཏན་གྲོགས་
དམ་པ། དམ་ཚིག་གཙང་མས་མཆོད་པའི་ཞིང་དུ་བཤམས། གཞན་རིགས་ཕྱོགས་ཀྱི་ཤེས་རིག་ནང་འདྲེན་གྱིས། །གངས་རིའི་ཀློང་ལ་སྐྱིད་པའི་ཉི་མ་ཤར། །ཚེ་རིང་རྣམ་དྲུག་རིག་པས་སྣོད་བཅུད་བདེ། །
མཐུན་པ་སྤུན་བཞིའི་ལྟ་བས་ཞི་བདེ་བསྐྲུན། །ང་ཡི་སྣོད་བཅུད་རིག་པ། ང་ཡི་ཞི་བདེའི་ལྟ་བ། གཅེས་པའི་སྲོག་གིས་སྲུང་ཞིང་རྒྱུད་དུ་ཉར། ཞེས་པ་ལྟར་དུ་རང་གིས་རང་ལ་ཡིད་ཆེས་ཀྱིས་ཚེ་འདིའི་
སྣང་བ་མ་ནུབ་ཀྱི་བར་དུ་མུ་མཐུད་དུ་ཐབས་མཁས་པོས་འགལ་རྐྱེན་སེལ་ཅི་ནུས་དང་། མཐུན་རྐྱེན་སྐྲུན་ཅི་ནུས་ཀྱིས་ཤེས་རིག་གླིང་གི་བྱ་བ་བསྒྲུབ་རྩིས་ཡོད།
གོང་ནས་ཞུས་པ་བཞིན་དུ་ངེད་ཕ་བུ་ཚོའི་མི་ཚེའི་ལོ་རྒྱུས་ཀྱང་། ཚེ་འདིའི་སྣང་བ་མ་ནུབ་ཀྱི་བར་དུ་རང་གིས་དངོས་སུ་མྱོང་བའི་མཐོང་ཐོས་དྲན་རེག་འབྲི་རིན་ཡོད་པ་མཐའ་དག་མུ་ནས་མུ་རུ་འབྲི་
རྒྱུ་ཡིན། དེ་ཡང་གོང་གི་མི་ཚེའི་ལོ་རྒྱུས་ལྟར་དུ་སྐབས་རེ་འཁོར་བའི་ཆོས་ལ་ཆགས་ཞེན་ཆེན་པོས་ཡར་འདུར་མར་འདུར་བྱེད་པ་དང་། སྐབས་རེ་འཁོར་བར་ངེས་འབྱུང་ཡོད་མདོག་གིས་ཁ་ཏོན་དགེ་



སྦྱོར་གྱི་ལས་ལ་བརྩོན་པའི་གཏམ་རྒྱུད་འབའ་ཞིག་ཡིན་ཁོ་ཐག་རེད། འོན་ཏེ་ཟོལ་ཟོག་མེད་པར་ངེད་ཡར་འགྲོ་ཚང་གི་ཤུལ་ལུས་ཀྱི་བཟའ་མི་དག་གི་འཚོ་བ་དངོས་ཀྱི་བརྗོད་དོན་ལ་གཞོལ་བ་ནི་ལོ་
རྒྱུས་འདི་འབྲི་བའི་དགོས་པ་གཅིག་པུ་དེ་ཡིན་ནོ། །
སླར་སྨྲས་པ། གངས་ལྗོངས་ཡུལ་དུ་བདེན་པའི་རྣམ་ཤེས་འཁྲུངས། །གངས་རི་ཞིང་ནས་སྐྱིད་སྡུག་ལོ་རྒྱུས་གླེང་། །གངས་ལྷ་མེ་ཏོག་ལྟ་བུའི་ཀུན་སློང་འདིས། །གངས་ལྗོངས་ཡུལ་ལ་ཤིས་པའི་དགེ་ལེགས་
སྩོལ། །
325



ཕྲག་༢༡ ན་རླུང་ཐོན་སྐྱེས་ས་ལྟརོ ཞི་བདེ་ནས་རིགས་རང་
ཤར་འོག་ན།༡ ལ ར་ལ་ས་
པ་དུས་རབས་ཉེར་གཅིག་མར་ཕབ་ན་ཡུལ་ལ་ཞེས་པ་ནི་དགའ་སྐྱོ་ཆགས་ཐང་སྐ འདུང་དེབ་དེའི རང་
ལོང་ས་བཞག པར་ཡིག་རི་དུ་ཕབཤ་ ནོམ་ཞི་ནི ཙན་ས ་ ར་བ་ དེ་དང་མི་དམང དེའི་
འཚོ་བའི་
གནས ང ཀ་ཁྱུང་རབས་རྩོམཛོད་དག་ནི་གསལ་ལམ་དུཛིབཞིན་ཟཏར་སྒྲུབ་པདས་དོ་ སྙས་རམ་དུ་
དྲཁའི དག ཤས་
སྤོབས་པ་ བ ད ༨ དང་སྐལངམ༦ པོ་ཁྲི་མ་འབུམ་དཀར་
སྐྱོར་ལས་ཡང་དག་ལ་ངོས་འཚོ་བཞི་པོའི་བོད་ཡུན་རིང་དང་ས་ཡི་ཚངསངས་དིའི་ལས་ར་ཁང་ཚུ་ ཚེ་ལ་ཆུ་
ན་སུ་རྒྱད་༥ནང་། བཏབ ངལེབ མཎོ་ཞིག་ཡོང༌དག ། དབྱངས་ལྔརབ་དང༌ཕྱོགས་དང་ལྡན་ཞིག་ནས ང ༢༠ངོས ང་
བོད ད་ན་ཡོད། ས་རིན་ར ་ ་ མི་ཁྱེད་དུ་དང འ་པོ་ཡོད་པ
ལྟུང་བཅག བུའི་རྒྱ ་ བ་ འདི འོ༌ ལ་ ཕྱག་ པ་ སྤྲོ་བ་
རྩལ།



མཇུག་བསྡུའི་གཏམ།
རིགས་ཀྱི་བུ་བྱང་ཆུབ་སེམས་དཔའ་ཡང་ཆོས་བཞི་དང་ལྡན་ན་སངས་རྒྱས་ཀྱི་བདག་ཉིད་རྒྱུན་མི་འཆད་པར་འགྱུར་རོ། །བཞི་
གང་ཞེ་ན། སེམས་ཅན་ཐམས་ཅད་ཀྱི་ཕྱིར་སྨོན་ལམ་མི་གཏོང་བ་དང་། སྦྱིན་པའི་སྤྱོད་ལམ་ལ་དད་པ་དང་། བརྩོན་འགྲུས་
ཆེན་པོ་ལ་འདུན་པ་དང་། སངས་རྒྱས་ཀྱི་ཆོས་ལ་སེམས་ཟབ་མོས་རྒྱུན་དུ་སྤྱོད་པ་དང་བཞི་སྟེ། བྱང་ཆུབ་སེམས་དཔའ་སེམས་
དཔའ་ཆེན་པོས་ཁམས་གསུམ་དུ་བགྲོད་ཅིང་སྤྱོད་པ་རྣམ་པ་བཞི་པོའི་རྣམ་གྲངས་སྤྱད་དེ། སེམས་ཅན་ལ་ཕན་པ་དང་བདེ་
བར་བྱས་ཤིང་འཇིག་རྟེན་ལས་བཟླ་བར་བསྒོམས་ན་སངས་རྒྱས་ཀྱི་བདག་ཉིད་རྒྱུན་མི་འཆད་པར་འགྱུར་རོ། ། ཞེས་ཐར་མདོ་
ལས་དྲངས།



32)
ངེད་ཕ་བུ་ཚོའི་མི་ཚེའི་ལོ་རྒྱུས་འདི་ནི་ལེའུ་བཅོ་བརྒྱད་ཀྱིས་གྲུབ་ཅིང་། ཐར་མདོའི་གཞུང་དུ་ནམ་མཁའི་སྙིང་པོས་ཞུས་ཤིང་སྟོན་པ་བཅོམ་ལྡན་འདས་ཀྱིས་ལན་བསྩལ་བའི་ཚིག་བཞི་ལ་དོན་ཚན་ཉི་
ཤུ་འདུག་པས། དེས་ན་གླེང་སློང་བའི་གཏམ་དང་མཇུག་བསྡུ་བའི་གཏམ་གཉིས་སྣོན་ན་ཏག་ཏག་ལེའུ་རེ་རེའི་སྔོན་དུ་སྟོན་པ་ཐུགས་རྗེ་ཅན་གྱི་གསུང་རེ་འགྲིག་འདུག་པར་མཐོང་བས་ན་དེ་ལྟར་བགྱི་
བ་ལགས་སོ། །
དེ་ཡང་ཨོ་རྒྱན་ཆེན་པོས། བྱས་པར་མེད་པར་རང་མཐོང་ཆེ་བ་སྨྱོན་པ་ཡིན། །བཅོལ་བ་མེད་པར་ལས་ལ་འཇུག་པ་སྨྱོན་པ་ཡིན། །ཞེས་གསུངས་པ་ནི་ཤིན་ཏུ་བདེན། ངེད་ཕ་བུ་ཚོའི་མི་ཚེའི་ལོ་རྒྱུས་
རགས་པ་ཞིག་བྲིས་པ་འདི་ནི་ང་ལ་སུས་ཀྱང་སྐུལ་བ་མེད་པར་རང་བློ་རང་གིས་གཅུན་མ་ཐུབ་ནས་སྨྱོན་པའི་ལས་འདིར་འཇུག་པ་ཡིན། དངོས་གནས་དཔའ་རང་ལ་ཡོད་ན་མ་ངོམ། མཚང་མི་ལ་ཡོད་
ན་མ་བྲུ་ཟེར་བའི་སྒང་པ་བོད་ཀྱི་གཏམ་དཔེ་དེ་ལས་བདེན་པ་ཞིག་མེད་ཀྱང་། ང་ནི་དེ་ལས་ལོགས་སུ་གྱུར་ཏེ་རང་གི་ནང་འཁྲོལ་རྒྱུ་མ་ཡན་ཆད་གཞན་ལ་ཡི་གར་མི་འོངས་བཞིན་དུ་ཉི་འོག་ཏུ་བརྡལ་
བས་སྨྱོན་པ་ནང་གི་སྨྱོན་པ་ཚབས་ཆེན། ཀླད་མེད་ནང་གི་ཀླད་མེད་ཐབས་རྡུགས་དེ་ཆགས་སོང་བས་མཁྱེན་ལྡན་རྣམ་པས་ཐུགས་ཁྲེལ་མི་མཛད་པ་ཞུ། མི་ཚེའི་སྐྱིད་སྡུག་ལོ་རྒྱུས་འདི་རུ་གསལ་བ་
བཞིན་དུ་ད་ནི་ང་ལ་འཇིག་རྟེན་འདི་རུ་ཚེ་ཐག་རིང་པོའི་སྡོད་པའི་ཚེ་བསོད་ཅིག་ཡོད་ནའང་ཚེ་ཚད་ནི་རྫོགས་ཟིན། དེའི་རིང་ལ་ཁྱིམ་མི་གཉེན་ཉེ་རྩེ་ལག་རྣམས་ཀྱི་འདས་གྲོངས་དང་། བུ་ཚ་བུ་མོ་
དག་འཚར་སྐྱེད་བྱུང་བའི་ལོ་ཟླའི་གོམ་ཁ་ལས་ཕྲན་གྱིས་མི་ཚེའི་གདམས་ངག་ཅིག་རྙེད་བྱུང་བ་ནི་ལུས་ཀྱི་ལང་ཚོ་དང་སེམས་ཀྱི་ཕུགས་བསམ་གཉིས་ཡ་མ་བྲལ་བ་ཞིག་ཚེ་འདི་ནས་མངོན་པར་བྱུང་
ན། གང་ཟག་དེས་མི་ཚེ་གཅིག་གི་ནོམ་པ་བསྒྲུབ་པར་མཐུན་རྐྱེན་ཚང་ཟིན་པའི་འཇིག་རྟེན་ཆོས་ཉིད་ཅིག་རྟོགས་བྱུང་།
མདོར་ན། མི་ཚེའི་གདམས་ངག་ཟེར་ཀྱང་འདྲ། འཇིག་རྟེན་གྱི་ཆོས་ཉིད་བརྗོད་ནའང་ཆོག གང་ལྟར་ཡིན་ཀྱང་འགྲོ་བ་མིའི་རིགས་ཀྱི་ལོ་རྒྱུས་ཐོག་ཏུ་བརྗོད་ན་ཟད་པ་མེད་ཅིང་། ཉན་ན་སུན་པ་མེད་



330
པ་ནི་ཕོ་མོའི་བརྩེ་དུང་གི་གཏམ་རྒྱུད་དང་སྐྱེ་བོ་སོ་སོའི་བྱིས་དུས་ཀྱི་སྒྲུང་གཏམ། རྒན་པོ་རྣམས་ཀྱི་འཇིག་རྟེན་ཆོས་ཉིད་ཀྱི་གནས་ལུགས་ངོ་སྤྲོད་འབའ་ཞིག་རེད་འདུག འོན་ཏེ་གཏམ་དེ་དག་གིས་
མཐའ་གཅིག་ཏུ་སྐྱེ་བོ་སོ་སོའི་བློ་ལ་ཤེས་རིག་མི་སྐྱེ་བའི་ངེས་པ་མེད་ལ་ཤེས་རིག་སྐྱེ་བའི་ངེས་པའང་ག་ལ་ཡོད། གང་ལྟར་ཡིན་ཀྱང་དུད་ཡར་འགྲོ་ཚང་གི་བུ་ཆུང་ངས་ངེད་ཕ་བུ་ཚོའི་མི་ཚེའི་ལོ་རྒྱུས་
ཞེས་པའི་དེབ་ཅིག་འབྲི་བའི་བྱ་བ་དེ་རེ་ཞིག་རྫོགས་པ་ཡིན། ཕྱིས་སུ་ཕྱི་ནང་གི་མཐུན་རྐྱེན་འཛོམས་པོར་བྱུང་ན་མུ་མཐུད་དུ་མི་ཚེའི་ལོ་རྒྱུས་སྨད་ཆ་འདྲ་པོ་དེ་འབྲི་རྒྱུའི་མོས་འདུན་ཡོད། དེ་ཡང་རང་
ངོས་ནས་དུད་ཡར་འགྲོ་ཚང་གི་སྐྱིད་སྡུག་གི་གཏམ་དག་རྣར་ཐོས་བྱུང་བ་དག་གང་བདེན་བདེན་དུ་ཟོལ་རྫུན་མེད་པར་བྱས། རང་ལུས་དངོས་ཀྱི་མཐོང་ཐོས་མྱོང་གསུམ་ནི་དྲན་ཤེས་བག་ཡོད་ཀྱིས་བྲིས་
པས་ན་མཉམ་གྱི་གྲོགས་དག་གི་མདུན་ས་ནས་རྫུན་རྐུབ་ཤོར་དོགས་ཀྱིས་ངོ་གནོང་མི་དགོས་པའི་སྤོབས་པ་བདག་ལ་མཆིས།
དེབ་འདིའི་བརྗོད་བྱ་ནི་རྒྱལ་ཁབ་དང་མི་རིགས་ཤིག་གི་ལོ་རྒྱུས་མཚོན་ཐུབ་པའི་རིགས་རྒྱུད་ལྷ་ནས་མཆེད་པའི་མི་དཔོན་བླ་མའི་གདུང་རྒྱུད་ཅིག་གི་དར་རྒུད་ཀྱི་ལོ་རྒྱུས་ཀྱང་མིན་ལ། མཛངས་ཡོན་
ཆེ་བའི་རྒྱལ་བློན་རྗེ་བཙུན་དག་གིས་སེམས་ཅན་གྲངས་མེད་ཀྱི་འགྲོ་དོན་ཕྲིན་ལས་སྤེལ་ཚུལ་ཀྱང་མིན་པར། གངས་རིའི་ཞིང་དུ་རྣམ་ཤེས་བསྟིམས་པའི་བྷོ་ཊའི་ཁྱིམ་ཚང་ཁྲི་མ་འབུམ་གྱི་ཁྲོད་ནས་
ཆེས་ཕལ་པ་ལས་ཀྱང་ཕལ་པར་གྱུར་པའི་ངེད་ཕ་བུ་ཚོའི་སྐྱིད་ལ་སྡུག་པའི་མི་ཚེའི་ལོ་རྒྱུས་ཙམ་ཞིག་ལགས། དེ་མ་ཚད་རྗོད་བྱེད་ཚིག་སྦྱོར་གྱི་ཐད་ནས་ཀྱང་སྙན་བརྗིད་མཛེས་གསུམ་མི་ལྡན་པར་
ཁ་བ་ཅན་གྱི་བརྡ་སྤྲོད་པའི་རིག་གཞུང་སུམ་རྟགས་དག་གསུམ་དང༌། སྙན་ངག མངོན་བརྗོད། སྡེབ་སྦྱོར་སོགས་རིག་གནས་ཆེ་ཕྲ་ཀུན་གྱི་ཐད་ནས་རིག་གཞུང་སོ་སོའི་རྣམ་གཞག་དང་མི་མཐུན་པའི་
ནོར་འཁྲུལ་དང་འགལ་བའང་མང་ཙམ་ཡོད་ངེས་ལ། ལྷག་ཏུ་ཁྲོན་པའི་སྦལ་པའི་ཚུལ་དུ་ལྷུང་བའི་གཏམ་དང་སྐད་ཆ། བརྡ་དང་ཡི་གེའང་གང་མང་མང་ཞིག་མཆིས་ངེས་པས་གནའ་དེང་ཕྱི་ནང་གི་
གཙུག་ལག་རིག་གནས་ཀུན་ལ་མཁྱེན་རྒྱ་ཡངས་པའི་སྨྲ་བའི་དབང་ཕྱུག་དག་གི་སྤྱན་སྔ་རུ་འབུལ་བའི་སྤོབས་པ་ཞིག་ལར་ནས་མེད་ཀྱང་། ཕྲན་གྱིས་གངས་རི་ལ་འཁོར་བའི་སེམས་པ་ཞེས་པའི་དེབ་
ཆུང་དེའི་སྔོན་འགྲོའི་གཏམ་དུ་སྐད་ཆ་འདི་འདྲ་ཞིག་ཞུས་མྱོང་བ་ལྟར་དུ་ཡིན་ཏེ། དེང་གི་དུས་རབས་འདི་ནི་རིག་པའི་དཔལ་དང་ནོམ་པའི་ནོར་གཉིས་ཅི་དགར་འགྲན་པའི་ངོ་མཚར་དཔལ་རབ་



འབར་བའི་དུས་རབས་ཤིག་ཡིན་སྟབས། འགའ་རེས་རང་གི་རྩོལ་སྒྲུབ་ལ་བརྟེན་ནས་བུ་རབས་ཚ་རྒྱུད་ལ་ཟད་པར་དཀའ་བའི་ཤུལ་ནོར་འབོར་ཆེན་ཞིག་འཇོག་ན་འདོད་པ་དང་། འགའ་རེས་རང་གི་
བློ་རིག་ཤེས་གསུམ་ལ་བརྟེན་ནས་དབང་གྲགས་ཐོབ་གསུམ་གཉེར་ཏེ་རང་གི་འཁོར་སྡེ་བརྒྱུད་ལ་བག་ཡོད་སོས་དལ་གྱི་འཚོ་བའི་ཁོར་ཡུག་ཅིག་བསྐྲུན་ན་འདོད། ཡང་འགའ་རེས་ལན་གཅིག་མི་ལུས་
ལེན་པའི་དོན་སྒོ་རུ་བདག་འཛིན་གྱི་གཞི་ཆེན་པོ་གསུམ་སྟེ་རང་གི་ལུས་དང་། རང་གི་ལོངས་སྤྱོད། རང་གི་དགེ་རྩ་གསུམ་པོ་ཅི་ལའང་མི་ཞེན་མི་ཆགས་པར་ཆེ་ན་མར་གྱུར་འགྲོ་དྲུག་སེམས་ཅན་དང༌།
འབྲིང་ན་རྒྱལ་ཁབ་དང་མི་རིགས། ཆུང་ནའང་རང་གི་ཡུལ་ལུང་དང་སྡེ་པ་ལ་ཕན་དགེ་ཆེ་བའི་བྱ་གཞག་ལ་འབད་འབུངས་མཛད་ན་འདོད། གོང་གསལ་སྐྱེ་བོ་དེ་དག་གི་མཛད་སྤྱོད་ལ་ང་རང་གིས་
འགའ་རེ་ལ་དགའ་བས་རྗེས་སུ་ཡི་རངས་དང་། འགའ་རེ་ལ་མི་ཚེ་དོན་མེད་དང་བློ་རིག་ཆུད་ཟོས་སུ་གཏོང་བར་ངོས་འཛིན་བྱེད་ཀྱིན་ཡོད།
རྒྱུ་མཚན་དེ་འདྲའི་དབང་གིས་ཕྲན་གྱིས་དུས་དང་རྣམ་པ་ཀུན་ཏུ་ཕྱོགས་གཅིག་ནས་བྷོ་ཊའི་ཞི་བདེ་བྱམས་བརྩེའི་རིག་གནས་འོག་ནས་འཚར་ལོངས་བྱུང་བའི་དུས་རབས་ཉེར་གཅིག་ཡས་མས་ཀྱི་
ཡུལ་མི་ཞིག་གི་དགའ་སྐྱོ་ཆགས་སྡང་གི་འདུ་ཤེས་དག་བཏང་སྙོམས་སུ་མ་བཞག་པར་ཡིག་རིས་སུ་ཕབ་ན། ནམ་ཞིག་གི་ཚེ་ན་དུས་རབས་དེ་དང་མི་རབས་དེའི་འཚོ་བའི་གནས་ཚུལ་ཞིག་བུ་རབས་ཚ་
རྒྱུད་དག་གི་མིག་ལམ་དུ་ཇི་བཞིན་བསྟར་ཐུབ་པར་འདོད། ལྷག་དོན་དུ་རང་གི་གནས་ཚུལ་ཇི་བཞིན་བརྗོད་པའི་སྤོབས་པ་འདིས་རང་དང་སྐལ་མཉམ་གྱི་སྐྱེ་བོ་ཁྲི་མ་འབུམ་ཞིག་དགའ་སྐྱོ་ཆགས་སྡང་
གི་སྒོ་ནས་འཚོ་བཞིན་པའི་ཁོར་ཡུག་འདི་དང་སྤྱི་ཚོགས་འདིའི་གནས་ཚུལ་ཆེ་མ་ཆུང་གསུམ་ཐད་ནས་ཟུར་བལྟས་ལེབ་མཐོང་ཞིག་ཡོང་ནའང་ཐང་སྙམ་པ་དང་། ཕྱོགས་གཞན་ཞིག་ནས་རང་ངོས་ཀྱི་
སྣང་བ་དཀར་དམར་ཡོད་ཚད་སྤྱི་ཚོགས་འདིའི་ཤེས་རིག་ཡར་རྒྱས་ཀྱི་ཆེད་དུ་རང་ལུས་ཚོད་ཀྱི་སྐྱིལ་ཀྲུང་བཅའ་བའི་བྱ་བ་འདི་ཁོ་ན་ལ་འཇུག་པར་ཤིན་ཏུ་སྤྲོའོ། །དེས་ན་ཤེས་རིག་དགའ་མའི་ལང་ཚོ་
ངོམ་མེད་དུ་རོལ་ཞིང་ངོ་མཚར་སྣང་བ་འབུམ་ཕྲག་གཅིག་ཅར་དུ་སྐྲུན་པའི་ཤེས་རིག་སྨྲ་བའི་གར་སྟེགས་སུ་འབུད་པ་ལ་ད་རེས་རང་ལུས་ངན་ངོན་ལ་གར་ཆས་མདོག་ངན་ཞིག་གྱོན་དགོས་བྱུང་རུང་།
ངོ་ཚ་སྤངས་ནས་ལས་དེར་ཞུགས་པར་ཡིན་སྟབས་ཐུགས་དགོངས་སྤྱན་རས་ཡངས་པའི་མཁས་དབང་དག་གིས་ཐུགས་ཁྲེལ་མེད་པར་ཐུགས་ཡངས་མཛོད་ཅིག །
33|



332
མི་ཚེའི་ལོ་རྒྱུས་འདིའི་གཞུང་དངོས་ནས་ཐེངས་མང་ཞུས་པ་བཞིན་དུ་ཚེ་མི་རྟག་རླུང་ནང་མར་མེ། རྒྱུ་མི་རྟག་རྩྭ་མགོའི་ཟིལ་པ་ཡིན་པས་སྤུན་ཆུང་བདེ་བར་གཤེགས་པ་དང་། ཁམས་སྟོད་ལ་ས་འགུལ་
བྱུང་བའི་རྐ ན་ལ་བརྟེན་ནས་མི་ཚེ་འདིའི་སྐྱིད་སྡུག་གི་ལོ་རྒྱུས་དངོས་སུ་འབྲི་མགོ་ཚུགས་ནས་ལོ་ཕྱེད་གཉིས་མ་སོང་ཙམ་གྱི་སྐབས་དེར་དུད་ཡར་འགྲོ་ཚང་ལ་ཡང་མི་རྟག་པའི་བརྡ་ཞིག་ལ་སྲིང་ཆུང་
མ་ཉིད་ཀྱང་འཇམ་འཇམ་ལྷོད་ལྷོད་ཀྱིས་ཡར་ཀའི་ཞིང་དུ་གཤེགས་དགོས་བྱུང་སོང་། འདི་དག་ཚང་མ་སྐྱོ་ལྷང་ལྷང་གི་སྡུག་གླུ་ཞིག་དང་དབྱེར་མ་མཆིས་པར་དེབ་འདིའི་བརྗོད་བྱ་གཙོ་བོར་སོང་བ་མ་
ཚད། བདག་གི་སྙིང་རྩའི་ཁྲག་རྒྱུན་གྱི་རྩ་སྦུག་དར་གཅིག་ལ་ལན་གསུམ་ཙམ་འགག་པའི་སྡུག་བསྔལ་དེའི་ཁྲོད་ནས་མ་རྒན་དྲིན་མོ་ཆེ་དང་། སྤུན་ཆུང་སྲིང་ཆུང་དག་ལ་ཆོས་སྐལ་དགེ་རྩ་སྒྲུབ་མདོག་
འདྲ་པོའི་ཞོར་དུ་བདག་དང་འབྲེལ་འདྲིས་ཐོགས་པའི་སྐྱེ་བོ་མི་ཉུང་བ་ཞིག་གི་ཁྱིམ་ཚང་གི་གནས་ཚུལ་དང་། ན་ཆུང་སྐབས་ཀྱི་སློབ་སྦྱོང་། ལང་ཚོ་རྫོགས་པའི་ཚེ་ཡི་འཆོར་སྒེག །སྐུ་ཚེ་འཕོས་པའི་
དུས་ཀྱི་སྐྱོ་སྣང་སོགས་ཕྱོགས་དུ་མ་ནས་སྒེར་སོ་སོའི་ཁ་བློ་སྤྱོད་གསུམ་གྱི་གནས་ཚུལ་མང་པོ་ཞིག་ཀྱང་ཞོར་དུ་ཞུ་ཤོར་བས། དོན་དེས་གལ་སྲིད་ད་ལྟ་འཚོ་བཞུགས་གནང་བཞིན་པའི་གྲོགས་པོ་ཁྱེད་
ཅག་དང་། ཞིང་དུ་གཤེགས་ཟིན་པའི་འདས་པོ་འདས་མ་རྣམས་ཀྱི་ཤུལ་ལུས་ཁྱིམ་མི་ཁྱོད་རྣམ་པའི་མ་འོངས་མི་ཚེ་དང་ལས་དོན། སློབ་སྦྱོང་དང་འཚོ་བ་སོགས་ལ་གནོད་པ་བྱུང་བ་ཡིན་ན་དགོངས་
དག་གནང་རོགས་ཞུའོ། །
དེབ་འདི་བཏོན་པའི་སྐབས་སུ་སྔར་དུས་ཀྱི་ཕ་མེས་བྱུང་རབས་བརྗོད་པར་ཕ་ཡུལ་དམར་གསུམ་སྡེ་བརྒྱད་ཕྱོགས་ཀྱི་ཨ་མྱེ་ཀུན་དགའ་ཆོས་འཕེལ་དང༌། ཨ་ནེ་བདེ་ཡག །ཨ་ཞང་ཚུལ་རྒྱམ། ཨ་བོ་ཀུན་
བཟང་རྣམ་རྒྱལ། ཨ་ཁུ་ལྷ་སྐྱབས་སོགས་དང་། དེབ་འདིའི་བརྗོད་བྱ་རྗོད་བྱེད་གཉིས་ཀའི་ཐད་ནས་གྲོགས་བཟང་པོ་བོ་ཐར་བཀྲ་ཤིས་ཆོས་འཕེལ་གཙོས་པའི་མཆེད་གྲོགས་མང་པོས་བཀའ་མཆིད་
བསྩལ་མཛད་པ་དང་། ལྷག་ཏུ་ཐོག་མའི་པར་སྐྲུན་འཆར་གཞི་ནས་བར་གྱི་པར་དབང་ལེན་པ། མཐའ་མའི་པར་གཞི་ཇུས་འགོད་སོགས་ཀྱི་ཐད་ནས་ཐུགས་ཁུར་བླ་ལྷག་གནང་བའི་མི་རིགས་དཔེ་སྐྲུན་
ཁང་གི་ཇོ་ཀརྨ་རྡོ་རྗེ་ཚེ་རིང་དང་། ལྕམ་སྒྲོལ་མ་ཆོས་མཚོ་སོགས་དང་། དེབ་ཀྱི་དཔར་ཡོན་སྤྲོད་རྒྱུ་ཐད་ནས་བདག་ལ་སྔར་འདྲིས་ད་ཤེས་བྱུང་བའི་ཕ་ཡུལ་གྱི་ཕུ་ནུ་དུ་མ་ཞིག་གིས་སྦྱིན་པའི་ཕྱག་ཟུང་



རིང་དུ་བརྐྱངས་པ་དང་། ལྷག་དོན་དུ་དེབ་འདི་འབྲི་བའི་སྐབས་སུ་ཕྲུ་གུ་གཉིས་ཀྱིས་བདག་ལ་སྤྱོ་བའི་ཚེ་ན་ཆུང་མས་ཐབ་ཐོག་གི་འོ་མ་འཕྱུར་ཡང་ཕར་བསྒྱུར་ཏེ་ཕྲུ་གུ་གཉིས་ལ་ཁ་ཡ་བྱས་ཏེ། བདག་
ལ་དུས་ཚོད་ཁོམ་པ་རེ་བསྐྲུན་པ་སོགས་རྒྱུ་རྐྱེན་རྟེན་འབྲེལ་དུ་མ་ཞིག་འཛོམས་པའི་དབང་གིས་དེབ་ཆུང་འདི་ནི་ཟླ་དགུ་ཞག་བཅུ་ཁོག་ཏུ་སྦྲུམ་པའི་ཕྲུ་གུ་དམར་འབྱར་བཞིན་དུ་ད་ནི་ཞག་དུས་ཀྱི་
ཚད་རྫོགས་ཏེ་ཁྱེད་ཅག་གི་སྤྱན་ལམ་དུ་བསྟར་བའི་བསྐལ་པ་བྱུང་། དེས་ན་གོང་སྨྲོས་ཀྱིས་མཁྱེན་ལྡན་ཡོངས་ལ་ངས་སྙིང་ཁོང་རུས་པའི་གཏིང་ནས་བཀའ་དྲིན་ཞུ་བ་མ་ཚད། ཁྱེད་རྣམ་པ་སྐུ་ཚེ་ཡུན་
བསྲིང་དང་། བཟའ་ཚང་མགོ་འཛོམས། བྱ་བ་ལམ་འགྲོ་ཡོང་བའི་བཀྲ་ཤིས་སྨོན་འདུན་ཀྱང་ཡང་ནས་ཡང་དུ་ཞུའོ། །
333



| + = # # # (C ， ཥ ) ཚུ 1
རྒྱུLL ༼ g#| R༼ [.7 པ་ #.
： Fe jk | ? ， 2014, 2
ISBN 979 7 = 1 O5—13132-7
，3) : ，， II) - III ，_g # – = @ # #3 -
ing # [V,1) [247.8
#| ] /ts ] +g CIP ཀྱི # % (2)14) O31472
ངེད་ཕ་བུ་ཚོའི་མི་ཚེ།
ཡར་འགྲོ་བཀྲ་ཤིས་ཚེ་རྒྱལ་གྱིས་བརྩམས།
རྩོམ་སྒྲིག་འགན་འཁུར་པ། སྒྲོལ་མ་ཆོས་མཚོ།
བར་བཅུག་རི་མོ་འབྲི་མཁན། ཀརྨ་རྡོ་རྗེ་ཚེ་རིང༌།
དེབ་གཞི་ཇུས་འགོད་པ། ཀརྨ་རྡོ་རྗེ་ཚེ་རིང་།
དེབ་གཞི་བཟོ་བཀོད་པ། ལིའུ་ཧྲུའུ་ཆིན།
པར་འདེབས་འགན་ཁུར་པ། ཧྲི་ཞའོ་ཅོན།
མི་རིགས་དཔེ་སྐྲུན་ཁང་གིས་བསྐྲུན་ཞིང་འགྲེམས་སྤེལ་བྱས།
པེ་ཅིན་ཧོ་ཕིང་ལི་བྱང་ལམ་ཨང་14པ། སྦྲག་ཨང་། 100013
པེ་ཅིན་པའོ་ཧྥེང་པར་ཁང་ནས་པར་བཏབ།
2014ལོའི་ཟླ་3པར་པར་གཞི་1པོ་བསྒྲིགས།
2014ལོའི་ཟླ་3པར་པེ་ཅིན་དུ་ པར་ཐེངས་1པོ་བརྒྱབ།
དེབ་ཚད། 880 x 1230mm 1/24 དཔར་ཤོག 14
དཔར་གྲངས། 0001=2000 དེབ་རེར་སྒོར་57.00
| ## #g la
ཆ་ ། IHE ཝུ
༧ ༣ : | །
E] /= 21| # #
1:|: ['i ]༽ #g
1:|: 57 7 | jj ༢ ༩
le །། F1 -- -/E 14	tt:/t iE 01 O(OO 13
E http://www.e56.com.cn
剧北京宝丰印尼有限公司
# 11 # 1 ++g ;
ཀྱི། 88C) X 123) རིགས་ 1/24
2014 + 39 7 1 Y 2014 F 3 # 1 > E11E!]
]
14
ཚུ (OOK) ] =2( )( )()
ཚོ
57, {{)
ISBN 978-7- 1 O5 131 32-7/T：2518 ( 9 329)
後若有创装后排问题,请与本社发行部联系退换
ཏི ་ 744, ihའུ (01)=5813OO72 25 3f1. ti# （1Q64227565
ISBN 97B-7-105-333377
g Il7671 0 $ $ ཀ 32 »
